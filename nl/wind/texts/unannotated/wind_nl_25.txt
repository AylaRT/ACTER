Bladhoek geregelde demping van axiale torentrillingen bij windturbines

Abstract


Er is een generieke werkwijze opgezet voor het ontwerpen van actieve axiale torendemping middels bladhoekverstelling bij naar vaanstand geregelde horizontale as turbines. De werkwijze is geïmplementeerd in ECN's ontwikkelomgeving voor windturbineregelingen. De potentie van aldus ontworpen dempende regelingen is aangetoond door het gedrag van een typische multi-megaWatt offshore turbine met dempende regeling te simuleren in de Matlab-omgeving. De weg tot implementatie is nog niet volledig geplaveid; de regeling heeft beproeving in Phatas nog niet doorstaan.
De regeling dempt de eerste axiale torenbuigmode op basis van proportionele snelheidsterugkoppeling plus band pass filtering, zoals voorgesteld in de literatuur. Hieraan toegevoegd is de fuzzy instelling van de dempende regelaar, waarmee het actieve dempen tot de noodzakelijkheid wordt beperkt.
Deze studie heeft aanleiding gegeven te veronderstellen dat de mate waarin axiale torenbuiging optreedt ook in hoge mate wordt bepaald (naast de bekende invloed van structurele en natuurlijke aërodynamische demping) door de gevoeligheid van de axiaalkracht voor veranderingen in de bladhoek. Mogelijk kan deze hypothese ertoe leiden dat de dempende regeling in de toekomst beter op het van toepassing zijnde proces kan worden afgestemd. Nadere analyse van deze hypothese zou bovendien kunnen uitwijzen dat het zinvol is om de genoemde gevoeligheid bij het aërodynamisch bladontwerp in acht te nemen.


1 INTRODUCTIE


Dit rapport beschrijft de in ECN's ontwikkelomgeving opgenomen werkwijze voor torenbuiging dempende regelaars, van toepassing op de axiale beweging van pitch to vane geregelde horizontale as windturbines. De projecttaak waarbinnen deze methode is ontwikkeld, behelst een literatuur onderzoek naar de huidige stand der techniek, het opzetten en verifiëren van de ontwerpmethode en de integratie ervan in ECN's ontwikkelomgeving voor windturbineregelingen.
Door het opschalen van windturbines en de verschuiving naar lokaties met zware (offshore) omgevingscondities, stijgt het belang van actieve reductie van vermoeiingsbelastingen. Het doel van dergelijke regelingen is de levensduur van een windturbine te verlengen, zonder de turbine te verzwaren. Wanneer een turbine gevoelig is voor axiale torenbewegingen, kan de hier beschouwde dempende regeling met dit doel worden ingezet.
In hoofdstuk 2 worden de bevindingen van het literatuuronderzoek beschreven. Hoofdstuk 3 betreft de inventarisatie van het turbinegedrag waartoe de beschouwde ontwerpproblematiek zich beperkt, waarna dit gedrag in hoofdstuk 4 wordt geanalyseerd. De uiteindelijke ontwerpmethode is beschreven in hoofdstuk 5. Ter verificatie van de methode is een met ECN's ontwikkelomgeving ontworpen windturbineregeling getoetst middels simulatie in de Matlabomgeving (hoofdstuk 6). De simulatie heeft betrekking op een typische multi-megaWatt offshore turbine, geregeld met en zonder demping van axiale torenbuiging. De conclusies en aanbevelingen die uit dit onderzoek naar voren zijn gekomen zijn samengevat in hoofdstuk 7 en 8.

2 LITERATUUR


De eerste en meest gedetailleerde referentie naar het idee om axiale torentrillingen te dempen middels bladverstelling is van Kos, Patrick en Harner uit 1983. Hiernaast wordt in handboeken melding gemaakt van de wisselwerking tussen bladhoekregeling en torennodding en soms de theorie achter actieve demping van axiale torenbeweging ook beschreven. Een referentie waarin de weg naar ontwerp en implementatie voor een commerciële turbine wordt geplaveid is echter niet gevonden.
In de gevonden referenties voor actieve torendemping in axiaalrichting, wordt gebruik gemaakt van een lineair tweede orde lumped parameter model voor de torenconstructie. Hiermee wordt de overdracht van axiaalkracht Fa naar noddingpositie xnd van de torentop beschreven.

Hierin worden de toreneigenfrequentie en structurele dempingscoëfficient respectievelijk gegeven.

Het gedrag van het torenmodel wordt bepaald door de torentop equivalente parameters mt, kt en ct, respectievelijk de massa, dempingsconstante en veerconstante.
De beschreven actieve demping poogt in te grijpen op de toreneigenfrequentie (de eerste buigmode van de toren). Het uitgangspunt voor de toegepaste demping is klassieke snelheidsterugkoppeling: proportionele feedback van de axiale torentopsnelheid x˙ nd naar axiaalkracht Fa. De meest logische realisatie hiervan is een component toe te voegen aan de bladhoekverstelsnelheid, dat proportioneel van de torentopversnelling x¨nd wordt afgeleid. Dit staat de eenvoudige toepassing van een versnellingsopnemer toe, hoewel de torentopversnelling eventueel ook zou kunnen worden benaderd uit reeds beschikbare meetsignalen (bijvoorbeeld door toepassing van een Kalman filter).
Het is bekend dat de natuurlijke demping van een voor-, achterwaarts bewegende turbine (i.e. δFa/δx˙ nd t.g.v. het axiaal door luchtstroming bewegen van de rotor) een aanmerkelijke 'extra' bijdrage levert aan noddingdemping. De reaktie die de rotorsnelheid-bladhoekregeling op deze beweging levert, werkt nodding echter juist enigszins in de hand: door het tegen de windrichting in bewegen van de rotor neemt de ondervonden windsnelheid, en dus de rotorsnelheid, toe. Hierop reageert de bladhoekregeling met een verstelling naar vaanstand, wat de voorwaartse beweging van de rotor vergemakkelijkt. In de literatuur is verder aangemerkt dat er in de dempende lus een zeer waarschijnlijke noodzaak tot Band Pass Filtering is.
Niet aangetroffen zijn ontwerpregels, waarmee op basis van desbetreffende turbine-eigenschappen een robuuste nodding dempende regeling (proportionele feedbackfactor en filtering) kan worden ontworpen die leidt tot gewenst turbinegedrag (zowel betreffende vermogen als structurele belastingen). Aan de niet-lineariteit van het windturbinesysteem is ook geen aandacht besteed.

3 INVENTARISATIE


Bij het ontwikkelen van windturbineregelingen met ECN's ontwikkelomgeving voor windturbineregelingen, wordt rekening gehouden met de noddingversterking die zou kunnen ontstaan, doordat de bladhoekregeling op de axiaal door de luchtstroom bewegende rotor reageert. Met name met betrekking tot de bladverstelactie die door vooruitkoppeling van de snel reagerende windsnelheidsreconstructie wordt toegevoegd, is het van belang dat 'negatieve demping' wordt voorkomen. Mede doordat hier rekening mee wordt gehouden, kan een eerste inventarisatie naar de mogelijkheden van noddingdemping worden beperkt tot het analyseren van een sterk vereenvoudigd linear model.

Het tijdens de inventarisatie gebruikte windturbinemodel, is afgeleid van het in de control tool toegepaste sterk niet-lineaire model van een typische offshore multi-megaWatt turbine. Hiertoe is het model gelineariseerd in een representatief werkpunt en de bladhoekregeling beperkt tot een zuivere PD-regelaar, wat resulteert in het model van figuur 1.

Figuur 1: Blokschema lineaire windturbine met vermogensregeling en actieve demping van axiale torenbewegingen

Rechts onder in de figuur herkennen we het torenmodel van formule 1. De bij deze studie gehanteerde representatieve toren wordt gekarakteriseerd door de volgende waarden.
Met de formules 2 en 3 volgt hieruit voor eigenfrequentie en de structurele dempingscoëfficient van de toren:.

Verder zien we windsnelheid Vw, aerodynamisch koppel Ta, rotorsnelheid Ωr, bladhoek Θ, versterkingsfactoren Kp en Kd van de rotorsnelheids-bladhoekregeling (respectievelijk voor een proportionele en differentiërende actie van rotorsnelheid naar bladhoekverstelsnelheid) en de proportionele nodding dempende versterkingsfactor Kreg. Een andere regelparameter is Ke, waarmee het generatorkoppel voor het desbetreffende werkpunt wordt bepaald. De overige versterkingsfactoren (gevoeligheden van Ta en Fa) representeren de gelineariseerde turbine-eigenschappen.

Daar de door Ωr gevoede versterkingsfactoren δTa/δΩr - Ke en δFa/δΩr slechts een zeer kleine invloed hebben op het relevante systeemgedrag, kunnen deze voor de orde-grootte inventarisatie van axiale torendemping gelijk aan nul worden verondersteld.
Voor de overige parameters kiezen we de volgende waarden, overeenkomstig een representatief werkpunt van de typische voorbeeldturbine die we bij deze studie hebben gehanteerd.

Om de dempende werking van Kreg te analyseren, is het voldoende slechts die lussen te beschouwen, die betrekking hebben op het zuivere tweede orde gedrag van de toren. Dit betekent dat axiale torendemping kan worden bestudeerd aan de hand van het torenmodel van formule 1, met daaraan toegevoegd de terugkoppelpaden met betrekking tot natuurlijke demping en actieve demping: respectievelijk -δFa en Kreg · δFa . Hiermee wordt de 'overall' dempingscoëfficiënt van de toren.

3 INVENTARISATIE

Dat dit voldoende is om het dempen van axiale torenbeweging te bestuderen blijkt uit figuur 2, waarin de overdracht van windsignaal naar axiale torentoppositie middels bodediagrammen is afgebeeld.

Figuur 2: Overdracht van windsnelheid naar axiale torenbeweging

Aan de linkerzijde van de figuur zien we het amplitude- en fasegedrag voor het complete model van figuur 1. De rechterplots tonen dit voor het zuivere tweede orde model, waarin van het turbinegedrag alleen de lussen met natuurlijke en actieve demping zijn opgenomen. De doorgetrokken lijnen betreffen de situatie dat er geen sprake is van aanvullende actieve demping (Kreg = 0); de gestippelde lijnen ontstaan wanneer Kreg = 10o/(m/s) (wat een representatieve waarde zal blijken te zijn). In het frequentiegebied waar de aanvullende demping optreedt, zien we slechts een geringe afwijking tussen de 2 modellen. Bij beschouwing van de zuivere tweede orde overdracht wordt de effectiviteit van de actieve dempingsfactor iets overschat en heeft de resonantiefrequentie van de toren een iets te hoge waarde.
In figuur 3 beschouwen we voor dezelfde 2 waarden van Kreg het bodediagram van de overdracht van Vw naar Ωr.
Hieruit blijkt dat het toevoegen van de nodding dempende regellus het turbinemodel buiten de toreneigenfrequentie niet relevant beïnvloedt. We concluderen dat het in eerste instantie volstaat, om actieve demping van axiale torenbewegingen apart van de vermogensregeling te beschouwen.

Figuur 3: Overdracht van windsnelheid naar rotorsnelheid

De figuur toont in de (Θ, Ωr)-ruimte de modelwaarden van δFa (de sterretjes), met daar doorheen de op de data gefitte 2D polynoom. Merk op dat hiermee de invloed van de windsnelheid op de werkpuntswaarden wordt uitgemiddeld: de polynoom ligt vast per combinatie (Θ, Ωr), waarbij de windsnelheid niet als '3D' component aan de polynoom is toegevoegd. De ligging van de modelwaarden billijkt deze keuze, die voorkomt dat de moeilijk te bepalen windsnelheid een rol speelt in de fuzzy instelling van Kreg.
Uit de 2D polynomen bepalen we de gevoeligheden van Fa bij (Θ¯ , Ω¯ r), zodat we βdmp met 22 kunnen berekenen. Door de aldus verkregen waarde voor βdmp en de polynoombeschrijvingen voor de gevoeligheden in te vullen in 21, verkrijgen een beschrijvende functie voor Kreg. Op deze functie fitten we wederom een 2D-polynoom, waarna we de gezochte functie Kreg(Θ, Ωr) overhouden. In figuur 8 is deze polynoom afgebeeld, met daarbij de waarden die volgen uit de beschrijvende functie waarop de polynoom is gefit. Figuur 9 toont wat dit betekent voor de 'overall' dempingscoëfficiënt van de toren: de bovenste 2D-grafiek representeert βtot met aanvullende demping volgens het ontwerp, de onderste geeft βtot voor Kreg = 0.

Figuur 8: 2D polynoom-fit voor Kreg

De figuren hebben betrekking op de hier gehanteerde typische voorbeeld turbine. Voor dit geval is het zinvol de functie Kreg(Θ, Ωr) te beschrijven middels een 2D-polynoom van de 2e en 1e orde in Θ- respectievelijk Ωr-richting, welke wordt afgekapt als Θ > Θlim = 20o. Boven Θlim wordt de waarde Kreg(Θlim, Ωr) aangehouden.

Figuur 9: 'Overall' dempingscoëfficiënt βtot(Θ, Ωr), met en zonder Kreg

6 VERIFICATIE


De werking van het hier ontworpen regelprincipe om axiale torenbewegingen actief te dempen, is geverifieerd aan de hand van de niet-lineaire windturbinemodellen zoals opgenomen in ECN's ontwikkelomgeving voor windturbineregelingen. Opdat een relevante mate van nodding in de turbine wordt geïntroduceerd, is er aan de modellen aanstroming door (zee)water parallel aan de rotor-as toegevoegd. Dit wordt gesimuleerd door een torentop equivalente kracht op het rotorhuis te laten aangrijpen.
De hier getoonde simulaties hebben betrekking op een turbinemodel, zoals we dat ook hebben gebruikt. We simuleren hiermee een typische multi-megaWatt turbine voor offshore toepassingen, bij hoge windsnelheid (gemiddeld 2 keer nominaal). Aan de rotorsnelheidsbladhoekregeling zijn alle optioneel te activeren progressieve toevoegingen hierbij toegepast : de gereconstrueerde windsnelheid wordt gebruikt voor 'feedforward' aansturing; voor dynamic inflow wordt gecompenseerd; signaalvervuiling door blad- en torentrillingen wordt onderdrukt; bij overschrijding van een gestelde maximum omwentelingssnelheid wordt het onttrokken aërodynamisch vermogen beperkt middels gedwongen bladhoeksturing (maximale bladverstelling).

Parallel aan de bladhoekregeling is ook nog de actieve demping van drive train resonanties tijdens de simulaties ingeschakeld (middels koppelsturing). De hiermee verkregen simulatieresultaten zijn afgebeeld in figuur 10 en 11. We zien de resultaten van 2 simulatie-runs voor gelijke wind en wateraanstroming. De doorgetrokken lijnen betreffen een conventionele situatie zonder nodding dempende regeling, de gestippelde lijnen zijn het resultaat van een simulatie met demping van axiale torenbewegingen.
De eerste figuur betreft de noddingbeweging en bladverstelling. We zien dat relatief geringe bladhoekveranderingen, de axiale torentrillingen relevant kunnen dempen. De conditionele inschakeling van de dempende regeling is goed zichtbaar. Bij geringe verandering van de axiale verplaatsing wordt er in beide situaties een gelijk verloop van de bladhoekverstelsnelheid bewerkstelligd. In de intervallen met geactiveerde demping, is de corrigerende frequentiecomponent (de toreneigenfrequentie) duidelijk zichtbaar in de bladhoekverstelsnelheid.
Figuur 11 toont hoe de nodding dempende regeling de vermogensregeling beïnvloedt (opmerking: de snelle fluctuatie die in de signalen aanwezig is, is een gevolg van de resterende trilling in de aandrijfas). De vermogensregeling blijkt gevoelig voor gemorrel aan de bladhoek. De figuur laat zien dat de rotorsnelheid anders wordt bedreven, wanneer de noddingdempende regeling wordt toegevoegd. Hoewel dit gevoelsmatig juist lijkt te zijn, lijkt dit niet in overeenstemming met de uitkomst van hoofdstuk 3. De simulatieresultaten zijn dit echter wel, want in hoofdzaak blijft de vermogenslus zich gedragen zoals beoogd: de rotorsnelheid en het electrisch vermogen blijven afgestemd op nominaal. De afwijking 'in detail' wijten we aan de niet-lineairiteiten in de vermogensregeling. De door de noddingdempende regelaar gesuperponeerde bladverstellingen kunnen er bijvoorbeeld toe leiden dat de regeling bij andere bladstanden in een hysterese terechtkomt en de turbine zodoende bij een andere rotorsnelheid 'blijft hangen'.
Er is ook een eerste verificatie gedaan met Phatas. Het betrof hier dezelfde typische offshore multi-megaWatt turbine, inclusief de torentop equivalente kracht ter simulatie van de

nodding verplaatsing

Figuur 10: Simulatieresultaten met en zonder Kreg m.b.t. demping van axiale torenbeweging

generatorsnelheid (verschoven naar nominaal = 0 rpm) 1


Figuur 11: Simulatieresultaten met en zonder Kreg m.b.t. de vermogensregeling aanstroming door zeewater. Deze pre-implementatie beproeving bleek nog niet het gewenste

6 VERIFICATIE

resultaat op te leveren. De nodding dempende regeling bleek juist een tegengesteld effect te bewerkstelligen. Door de beperkende randvoorwaarden waarmee het onderzoek te maken heeft (tijd en geld), hebben we dit vooralsnog laten rusten en prioriteit gegeven aan meer dringende werkzaamheden binnen de ontwikkeling van de control tool.
Voor de toekomstige voortzetting van het onderzoek naar axiale torendemping, vermelden we nog de volgende bevindingen:

Het niet als beoogd presteren van de axiale torendemping bij toepassing op het in Phatas geïmplementeerde model, lijkt voort te komen uit het ontstaan van gekoppelde structurele systeemmodes. Bij inschakeling van de nodding dempende regeling blijkt ook de drive train tordering namelijk enigszins toe te nemen in het gebied rondom de toreneigenfrequentie.

Nadat het band pass filter werd vervangen door een low pass filter, werd de axiale torenresonantie wel gedempt. Er bleek dan echter weer versterking van de axiale torentopversnelling en drive train tordering bij een lagere frequentie op te treden. Hierbij was de de axiale torentopbeweging bij de toreneigenfrequentie wel sterker afgenomen, dan dat deze bij de lagere frequentie toenam.

De optredende fenomenen zijn nog niet aan een analyse onderworpen en worden derhalve niet volledig begrepen. Alvorens we de axiale torendemping gereed kunnen maken voor implementatie, zullen we de optredende mechanismen eerst moeten doorgronden.

7 CONCLUSIES


Er is een generieke ontwerpmethode voor actieve axiale torendemping middels bladhoekverstelling bij pitch to vane horizontale as turbines opgezet en geïmplementeerd in ECN's ontwikkelomgeving voor windturbineregelingen. De potentie van de dempende regeling is aangetoond door het gedrag van een typische multi-megaWatt offshore turbine te simuleren met regeltechnische modellen in de Matlab-omgeving. De weg tot implementatie is nog niet volledig geplaveid; de regeling heeft beproeving in Phatas nog niet doorstaan.
De regeling dempt de eerste buigmode van het torenmodel op basis van proportionele snelheidsterugkoppeling (van torenversnelling naar bladhoekverstelsnelheid) plus band pass filtering, zoals voorgesteld in de literatuur. Hieraan toegevoegd is de fuzzy instelling van de dempende regelaar: de terugkoppelfactor wordt ingesteld op basis van de momentane mate van nodden en op basis van het werkpunt waarin de turbine zich bevindt. Met dit laatste wordt een over het hele werkgebied van de turbine nagegoeg gelijke dempingsfactor voor de toren bereikt. De in acht name van de momentane mate van torenbuiging leidt ertoe dat de vermogensregeling niet onnodig wordt verstoord: geen bladhoekverstelling door onbeduidend kleine axiale torenbeweging en maximale demping als dit nodig is.
Bij de band pass filtering is een fasecorrigerend mechanisme nodig gebleken. Dit wordt gerealiseerd door de frequentie van de momentaan optredende axiale torenoscillatie te bepalen en de hierbij door het band pass filter geïntroduceerde faseverdraaiing middels een verschuiving in de tijd te corrigeren.
Voor het huidige model in het ontwerpgereedschap is het voldoende gebleken, om de regelaar te ontwerpen op basis van zuiver tweede orde gedrag van de toren. Hiervoor moeten de structurele dempingsfactor en eigenfrequentie van de toren bekend zijn. De rotordynamica die moet worden inbegrepen, ligt besloten in de werkpuntsafhankelijke waarden voor de gevoeligheden van de axiaalkracht voor i) de windsnelheid en ii) de bladhoek.
Uit de verificatieslag met Phatas is gebleken dat dit niet per definitie voldoende is voor overdracht naar de praktijk. De in Phatas aangebrachte detaillering van het model toont aan dat toegevoegde turbine-specifieke details in acht moeten worden genomen bij het ontwerp van een axiaal dempende regeling voor de gehanteerde voorbeeldturbine.

8 AANBEVELINGEN


De volgende stap in de ontwikkeling van een axiaal dempende regeling, is de uitbreiding tot correcte werking in Phatas. Hiervoor is het aanbevolen een typische voorbeeldturbine te hanteren, met als randvoorwaarde een sterke gevoeligheid voor axiale torenbuiging. Het dempen van de axiale torenbuiging is slechts zinvol als deze buiging daadwerkelijk een (laterale buiging overheersend) probleem vormt. Mogelijk kan bij een turbine met een sterke gevoeligheid voor axiale torenbuiging reeds een aanmerkelijke reductie worden bewerkstelligd, zonder dat de bij de Phatas-simulatie geconstateerde negatieve verschijnselen relevant worden aangeslagen.
Tot op heden is het niet gelukt voorafgaand aan simulatie vast te stellen of een toren al dan niet sterk in axiaal richting zal worden aangestoten. We veronderstellen nu dat de mate waarin axiale torenbuiging optreedt ook in hoge mate wordt bepaald door de gevoeligheid van de axiaalkracht voor veranderingen in de bladhoek (naast de bekende invloed van structurele en natuurlijke aërodynamische demping). Dit is namelijk de enige Fa bepalende gevoeligheidsfactor die bij toename een aanmerkelijke aanstoting van de toren kan introduceren, zonder de torendemping te verhogen. Voor de 2 overige gevoeligheidsfactoren ligt dit anders: de invloed is veruit ondergeschikt; ferme aanstoting als gevolg van een grote δFa wordt teniet gedaan door een hiermee samenhangende sterke aërodynamische demping.

Bij een hoge waarde voor δFa echter, komen bladverstellingen relatief hard door in Fa, terwijl de ordegrootte van de vermogenregelende bladverstellingen hier los van staat. Dit vermoeden wordt bevestigd door de gevoeligheden van Ta en Fa in het eenvoudige lineaire turbine model van hoofdstuk 3 te variëren (figuur 1).


De kracht van de hier voorgestelde dempende regeling hangt ook samen met δFa . Als deze gevoeligheid toeneemt, stijgt de lusversterking van de aangebrachte torendemping. Daar de voor torendemping geïntroduceerde bladhoekverstelsnelheid niet door deze lusversterking wordt beperkt, lijkt het erop dat axiale torenbuiging beter te dempen is, naarmate een turbine hier grotere problemen mee ondervindt.

Het wordt aanbevolen de veronderstelde invloed van dit bij een vervolgonderzoek in acht te nemen. Hiermee kunnen we de dempende regeling beter gericht ontwerpen op het van toepassing zijnde proces. Een nevenuitkomst zou de aanbeveling kunnen zijn om δFa mee te nemen bij het aërodynamisch bladontwerp.



Er is een generieke werkwijze opgezet voor het ontwerpen van actieve axiale torendemping middels bladhoekverstelling bij naar vaanstand geregelde horizontale as turbines. De werkwijze is geïmplementeerd in ECN's ontwikkelomgeving voor windturbineregelingen. De potentie van aldus ontworpen dempende regelingen is aangetoond door het gedrag van een typische multi-megaWatt offshore turbine met dempende regeling te simuleren in de Matlab-omgeving. De weg tot implementatie is nog niet volledig geplaveid; de regeling heeft beproeving in Phatas nog niet doorstaan.
De regeling dempt de eerste axiale torenbuigmode op basis van proportionele snelheidsterugkoppeling plus band pass filtering, zoals voorgesteld in de literatuur. Hieraan toegevoegd is de fuzzy instelling van de dempende regelaar, waarmee het actieve dempen tot de noodzakelijkheid wordt beperkt.
Deze studie heeft aanleiding gegeven te veronderstellen dat de mate waarin axiale torenbuiging optreedt ook in hoge mate wordt bepaald (naast de bekende invloed van structurele - en natuurlijke aërodynamische demping) door de gevoeligheid van de axiaalkracht voor veranderingen in de bladhoek. Mogelijk kan deze hypothese ertoe leiden dat de dempende regeling in de toekomst beter op het van toepassing zijnde proces kan worden afgestemd. Nadere analyse van deze hypothese zou bovendien kunnen uitwijzen dat het zinvol is om de genoemde gevoeligheid bij het aërodynamisch bladontwerp in acht te nemen.

belastingreductie, bladhoekregeling, demping, regeltechniek, torenbuiging, windturbine, windturbineregeling
4 ANALYSE


Bij de analyse van axiale torenbewegingen, hanteren we een aantal karakteristieke gegevens: De kritische noddingversnelling and,crit: de torentopversnelling in axiale richting waarbij al het mogelijke in het werk moet worden gesteld de noddingbeweging te onderdrukken, opdat de turbine niet door het beveiligingssysteem wordt afgeschakeld. De maximale bladhoekverstelsnelheid Θ˙ max: de bladhoekverstelsnelheid die onder normale bedrijfscondities niet mag worden overschreden. De in kritieke toestand toegestane bladhoekverstelsnelheid Θ˙ max,crit: de bladhoekverstelsnelheid die 'in geval van nood' wordt toegestaan (bijvoorbeeld wanneer de kritische noddingversnelling wordt overschreden).

Voor de typische voorbeeldturbine uit het vorige hoofdstuk, zijn de volgende representatieve waarden van toepassing.

Zolang de momentane axiale torentopversnelling beneden de drempelwaarde blijft (met bijvoorbeeld: ξ = 0.9), zullen we dempen met in acht name van de begrenzing
van onder normale bedrijfsomstandigheden. Bij sterkere nodding veronderstellen we dat
bladverstelacties tot en met Θ˙ max,crit zijn toegestaan. Hierdoor wordt de maximale waarde van Kreg beperkt.

Een ander fenomeen dat de maximale waarde van Kreg beperkt, is het gegeven dat het systeem door het sluiten van de aanvullende dempingslus instabiel zou kunnen worden. Bij de beschouwing van een zuivere proportionele snelheidsterugkoppeling op een zuiver lineair tweede orde model speelt dit geen rol. De werking van de extra lus is dan geconcentreerd rondom de eigenfrequentie: verhoging van (de positieve) Kreg versterkt de demping van het systeem.
Een ander punt is dat het niet wenselijk is dat de actuator (bladverstelmotor) wordt aangestuurd met inbegrip van de in de torentopversnellingsmeting (of -reconstructie) aanwezige hogere frequenties (waaronder 3p). Bovendien blijkt een relatief lage waarde voor Kreg al tot een verslechtering van de vermogensregeling te leiden. Dit laatste wordt veroorzaakt door de ongewenste beïnvloeding van de bladverstelsnelheid, welke uit het oogpunt van noddingdemping niet nodig is. Te weten: bladverstelacties ten gevolge van i) geringe axiale verplaatsing rondom de toreneigenfrequentie en ii) de axiale bewegingen wat verder buiten de toreneigenfrequentie.

Het eerste probleem kan worden opgelost door voorwaardelijke inschakeling van het dempingsmechanisme: alleen bij waarneming van aanmerkelijke axiale torenbeweging wordt de dempende lus ingeschakeld. Het tweede probleem is dat de toegevoegde actuatoracties buiten de te dempen frequentieband moeten worden onderdrukt; niet om de demping tot het van toepassing zijnde frequentiegebied te beperken (want dat gebeurt bij een snelheidsterugkoppeling van nature al), maar om de vermogensregeling niet onnodig te verstoren. Het ligt voor de hand dit te willen ondervangen met een band pass filter. Dit gebruikelijk toegepaste 'notch-principe' heeft echter een behoorlijke invloed op het fasegedrag van de dempende lus. Bij toepassing van een filter met voldoende onderdrukking beneden en boven de doorlaatband, blijkt (in)stabiliteit wel een issue te worden. De (maximale) waarde van Kreg wordt hierdoor verder beperkt en ook beneden de 'instabiliteitswaarde' is de faseverdraaiing rondom de toreneigenfrequentie problematisch. Ook als er nog geen instabiliteit optreedt, neemt de dempende werking van de lus af naarmate de faseverdraaiing de terugkoppeling verschuift van 'proportioneel' naar 'differeniërend' of 'integrerend' (ofwel: terugkoppeling van versnelling respectievelijk positie).
Op basis van contol-tool simulaties met de gehanteerde typische voorbeeld turbine, lijkt het niet mogelijk een effectief dempende proportionele terugkoppeling te ontwerpen, welke middels een lineair notchfilter tot de band rondom de toreneigenfrequentie wordt beperkt. De faseverdraaiing binnen een dergelijke lus verloopt te sterk binnen de van toepassing zijnde frequentieband, om voor alle van toepassing zijnde frequenties een (bijna) zuivere snelheidsterugkoppeling te realiseren. Een oplossing voor dit probleem is gevonden in het feit dat een aanmerkelijke torentoposcillatie in hoofdzaak betrekking heeft op slechts één frequentiecomponent, welke relatief langzaam verandert. Hierdoor is het mogelijk om on-line te bepalen welke fasecorrectie momentaan moet worden toegepast, om het terugkoppelsignaal een snelheidsterugkoppeling te laten zijn.
We zullen in het volgende hoofdstuk een dempende terugkoppeling ontwerpen, welke afhankelijk van de waargenomen omstandigheden on-line wordt ingesteld. De basis is proportionele terugkoppeling van een bandgefilterd axiaal versnellingssignaal van de torentop. De door het bandfilter geïntroduceerde faseverdraaiing wordt gecorrigeerd op basis van de momentaan overheersende frequentiecomponent: eerst wordt de overheersende frequentie bepaald uit de meest recente trillingsperiode(n) van het noddingsignaal; vervolgens wordt het noddingsignaal zodanig vertraagd aan de terugkoppellus gevoed, dat de overheersende frequentiecomponent 'proportioneel' wordt tegengewerkt (in werkelijkheid: wordt tegengewerkt op basis van een halve of hele trillingsperiode geleden). De terugkoppeling wordt verder nog voorzien van een voorwaardelijke inschakeling: alleen wanneer er sprake is van een aanzienlijke noddingbeweging, wordt dit middels bladhoekverstelling gedempt.
Hiermee realiseren we een 'quasi-proportionele terugkoppeling', waarbij de terugkoppelfactor wordt beperkt door de maximaal toegestane bladverstelsnelheid. Met dit kunstmatig proportioneel tegenwerken van de overheersende axiale torentoposcillatie verwachten we geen stabiliteitsproblemen.
Ook wordt er ten gevolge van de dempende regeling geen opbrengstderving verwacht, tenzij de actieve noddingdemping wordt ingezet tijdens deellastbedrijf. In het laatste geval zal er opbrengst verloren gaan, doordat de turbine niet bij de optimale bladhoek wordt bedreven en dus onbedoeld extra aërodynamisch vermogen moet laten passeren. Gelukkigerwijs valt deellastbedrijf samen met lage windsnelheden en dus geringe structurele belastingen, zodat er niet snel aanleiding zal zijn de noddingdemping bij deellast te activeren. Zolang de turbine bij vollast bedreven blijft, speelt het vermogensverlies niet. Met de combinatie van de koppel-vermogensregeling en bladhoek-rotorsnelheidsregeling wordt de bladhoek bijgesteld, opdat het vollastvermogen aan de luchtstroom wordt onttrokken, ongeacht de eventuele aanwezigheid van axiale torendemping. De vollastregeling blijft dan eenduidig opleggen hoeveel aërodynamisch vermogen de turbine laat passeren.

5 ONTWERP


Het in hoofdstuk 3 gereduceerde model voor axiale torenbewegingen is inclusief de te ontwerpen nodding dempende regelaar afgebeeld in figuur 4. De pijl door Kreg symboliseert de fuzzy aanpassing op basis van de waargenomen turbinetoestand (betreffende het werkpunt en de mate van nodding); de pijl door het BPF staat voor de frequentieafhankelijke correctie voor de fase-mismatch tussen x¨nod en het uitgestuurde nodding dempende regelsignaal.

Figuur 4: Gereduceerd blokschema lineaire windturbine voor ontwerp van actieve demping van axiale torenbewegingen

Bij het ontwerp van de regeling dienen we rekening te houden met de sterk niet-lineaire turbinedynamica: per werkpunt waarin de turbine zich kan bevinden, zijn er verschillende gelineariseerde versterkingsfactoren van toepassing (gevoeligheden van Ta en Fa). Het ontwerp van de nodding dempende regeling wordt opgesplitst in 3 delen. Dit hoofdstuk beschrijft achtereenvolgens het ontwerp van: band pass filtering met fasecorrectie; voorwaardelijke (fuzzy) instelling van de terugkoppelfactor; werkpuntsafhankelijke regelaarafstemming.

Band Pass Filter met fasecorrectie

Eén van de factoren die bepaalt of een Band Pass Filter geschikt is voor de beoogde toepassing, is natuurlijk de mate waarin frequenties buiten de doorlaatband worden onderdrukt. Daarnaast is het fasegedrag binnen de doorlaatband van belang. Naarmate de faseverdraaiing bij het doorlopen van de doorlaatband sneller verandert (in het frequentiedomein), is de berekening van de fasecorrectie kritischer: de toe te passen fasecorrectie wordt bepaald, door uit te rekenen hoeveel faseverdraaiing, φ, het Band Pass Filter introduceert bij de waargenomen (overheersende) frequentie, ω, van de noddingoscillatie; een afwijking in de frequentiewaarneming resulteert in een fout in de fasecorrectie, welke groter wordt als de absolute waarde van δφ/δω stijgt. Op empirische wijze is een Chebyshev 'type 2' filter van de vierde orde, met 40 dB onderdrukking buiten de doorlaatband, een geschikt BPF gebleken.
Voorwaardelijke instelling van de terugkoppelfactor

De fuzzy toekenning van een waarde aan terugkoppelfactor Kreg, vindt plaats op basis van de waargenomen mate waarin een voor-achterwaartse torenoscillatie optreedt. Als maat hiervoor hanteren we de waargenomen maximale amplitude van de axiale torentopversnelling, die het BPF gedurende de laatste 2T0t heeft doorgelaten (met T0t = de periodetijd overeenkomstig de toreneigenfrequentie). We noemen deze maximale torentopversnelling aˆnd en schetsen in figuur 5 waartoe de waarde van Kreg door aˆnd en de maximaal toegestane bladhoekverstelsnelheden uit formule 20 wordt begrensd.

Figuur 5: Limitering van terugkoppelfactor Kreg

Deze figuur is de basis van de fuzzy instelling van Kreg: de te hanteren versterkingsfactoren moeten beneden de 2 krommen liggen. Zolang er geen sprake is van extreme nodding (aˆnd ≤ ξ · and,crit), bevinden we ons links in de figuur. Voor dit gebied definiëren we een gewenste terugkoppelfactor, Kdsr. In een reële configuratie zal deze waarde in een aanzienlijk bereik van aˆnd gehanteerd kunnen worden, ofwel beneden de beperkende linker grafiek van figuur 5 liggen. Anderzijds willen we ook weer niet te veel van de dempingsmogelijkheden onbenut laten door een onnodig lage waarde voor Kdsr te kiezen. Daarom nemen we hiervoor de waarde waartoe Kreg bij aˆnd = χ · and,crit door de linker lijn wordt beperkt, met χ = 0.5. Tenslotte definiëren we nog dat de noddingbeweging niet actief wordt gedempt, zolang aˆnd ≤ ζ · and,crit. Inclusief lineaire overgangsgebieden tussen losliggende grafieken, krijgen we hiermee de in figuur 6 gepresenteerde fuzzy instelling van Kreg als functie van aˆnd.

Figuur 6: Fuzzy beschrijving van terugkoppelfactor Kreg

We zijn er hierbij van uitgegaan, dat in geval van 'nood' (aˆnd > and,crit) de maximaal toegestane waarde voor Kreg zal worden gehanteerd.
Werkpuntsafhankelijke regelaarafstemming

Naast de fuzzy instelling op basis van de waargenomen noddingoscillatie, wordt bij de bepaling van de momentane waarde van Kreg ook rekening gehouden met het niet-lineaire karakter van de windturbine. De beperking van Kreg door Θ˙ max en Θ˙ max,crit zijn onafhankelijk van het werkpunt waarin de turbine zich bevindt. De beperkende krommen zijn dan ook voor ieder werkpunt gelijk. Voor het gebied 2ζ < aˆnd/and,crit < χ wordt echter een voor het hele werkgebied van de turbine gelijke 'overall' dempingscoëfficiënt voor aanmerkelijke axiale torenbewegingen nagestreefd: βdmp ('overall' wil zeggen: structurele demping + aërodynamische demping + actieve demping. Dit heeft als doel dat de vermoeiingsbelasting van de toren niet wordt opgelegd door één minder sterk gedempt gebied, of in een bepaald gebied juist onnodig sterk wordt ontzien. Met formule 16 volgt dat K dsr hiervoor afhankelijk van de werkpuntswaarden voor de gevoeligheden van Fa moet worden ingesteld.

Hierom ontwerpen we een beschrijvende functie K dsr(Θ, Ωr), waarvolgens de terugkoppeling on-line kan worden ingesteld. De waarde van de nagestreefde βdmp zullen we baseren op de maximaal toegestane waarde voor Kreg bij aˆnd = χ · and,crit en het 'gemiddelde vollast werkpunt' van de turbine: halverwege het te beschouwen bereik van de bladhoek en rotorsnelheid (Θ = Θ¯ en Ωr = Ω¯ r).

De on-line instelling betreft de waarde van K dsr, waardoor de verticale positie van het Kdsr-lijnstuk bij 2ζ < aˆnd/and,crit < χ verschilt per werkpunt. Hiermee veranderen de overgangen naar de aangrenzende gebieden op de horizontale as ook: de helling van het overgangsgebied tussen ζ en 2ζ wordt aan de waarde van Kdsr aangepast; het rechter eindpunt van het Kdsr-lijnstuk blijft aansluiten op de linker Θ˙ max-kromme, maar zal dit bij toenemende Kdsr bij lagere waarden voor aˆnd doen (op het 'gestreept doorgetrokken' deel van de linker kromme in figuur 6).

We zullen nu beschouwen hoe we de beschrijvende functie K dsr(Θ, Ωr) uit het beschikbare turbinemodel samenstellen. Eerst fitten we twee 2-dimensionale polynomen op de modeldata van de van belang zijnde gevoeligheden van Fa: δFa (Θ, Ωr) en δFa (Θ, Ωr). Van welke orde de polynomen moeten zijn voor een geschikte fitting, wordt tijdens het ontwerp van de regeling vastgesteld. Hierbij is de orde in Θ- en Ωr-richting afzonderlijk instelbaar. Figuur 7 illustreert een polynoomfit voor de gevoeligheid van Fa voor Vw.

