ad 5. De in Amsterdam georganiseerde vijfde en negende plenaire bijeenkomsten zijn aangegrepen om de Nederlandse (wind)industrie te betrekken bij de ontwikkeling van IEC61400-25.

Tijdens de vijfde bijeenkomst is zowel Lagerwey the Windmaster als NUON Duurzaam aanwezig geweest. Essent is tijdens de negende bijeenkomst aanwezig geweest. Deze Nederlandes bedrijven hebben zich daarmee op directe wijze op de hoogte kunnen stellen van IEC61400-25, zich voorgesteld aan de internationale groep PT25 en hun ervaringen met windparken uitgewisseld. Beide energiebedrijven hebben een informeel avondprogramma gesponsord.
Na de eerste 'Amsterdam bijeenkomst' is door ECN het initiatief genomen om in navolging van Denemarken en Duitsland een nationale 'schaduwgroep' op te zetten om nationale belangen krachtiger en breder gedragen te kunnen inbrengen bij PT25 en de industrie gerichter te kunnen informeren na PT25 bijeenkomsten. De reacties hierop waren echter teleurstellend, dat hiervan is afgezien. De volgende bedrijven maakten kenbaar om op de hoogte te willen worden gehouden van de ontwikkelingen van PT25: Shell Renewables, NUON Duurzaam, Essent, Lagerwey the Windmaster, Zephyros B.V. en E-Connection.

ad 6. Aan het Nederlands nationaal committee NEC88 is door ECN van ieder bezochte (plenaire) PT25 bijeenkomst een beknopt verslag gemaakt. Tijdens drie vergaderingen van NEC88 is ECN aanwezig geweest om een toelichting te geven op de ontwikkelingen in PT25. De eerste keer is hiertoe een introductie gegeven.


Resultaten‌

ECN heeft vanuit dit project actief bijgedragen aan de totstandkoming van CD1 versie. Daarna is het commentaar verwerkt van nationale commitées en als CD2 bestaande uit vijf afzonderlijke delen (IEC61400-25-1..5) wederom ter becommentariëring aangeboden. Het (eind)resultaat van PT25 is een evoluerend document dat uiteindelijk tot de standaard IEC61400-25 zal leiden.

Part 25-1: Overall description of principles and models

Dit deel is inleidend en beschrijft de vereisten waaraan de standaard is voortgekomen. Verder is dit deel inleidend en een leidraad om de volgende delen, IEC61400-25-1 tot en met IEC6140025-2, beter te kunnen plaatsen en begrijpen (zie ook fig.(2.1)).

Part 25-2: Information models

De 'informatie modellen' vormen de data die getransporteerd moet worden tussen server en client. Voor windparken worden de volgende data catergorieën onderscheiden (fig.(2.2))

Figuur 2.2: Data categoriëen in IEC61400-25-2, source:

De informatiemodellen vormen een interpretatie raamwerk waarin de procesdata op gestandaardiseerde wijze is vastgelegd en toegankelijk (server) is gemaakt voor uitwisseling (client). IEC61400-25-2 hanteert informatiemodellen volgens het 'object oriented' concept (in overeenstemming met IEC61850). Dit betekent dat iedere component 'in de werkelijke wereld' wordt geidentificeerd als een 'object' dat data bevat, zoals analoge waarden, binaire status, commando's, setpoints. Aan deze objecten en data worden zogenaamde attributen (specifieke eigenschappen) toegekend.
De modelstructuur is hierarchisch, dit betekent dat 'gemeenschappelijke eigenschappen' van data op verschillende niveaus wordt onderscheiden door deze te groeperen in klassen. Lager niveau klassen erven dan automatisch de eigenschappen van hogere klassen (zie fig.(2.3))
Om een en ander concreet te maken wordt fig.(2.3) top-down toegelicht aan de hand van een eenvoudig voorbeeld: 'gemeten snelheid van een windturbinerotor'. In een server kunnen meerdere 'Logical devices' (LD) zijn gehuisvest (bijvoorbeeld data van meerdere windturbines). Een LD bestaat uit Logical nodes' (LN). Een LN is een container met gerelateerde informatie (bijvoorbeeld 'WROT' voor rotor-gerelateerde informatie) en een voorgeschreven representatie (tabelnotatie). In een LN wordt de informatie gespecificeert in 'data classes'(DC) (bijvoorbeeld, 'rotSpd' voor rotor-snelheid). De eigenschappen voor 'rotSpd' worden onder andere beschreven in het data klasse attribuut 'common data class' (CDC) (bijvoorbeeld, 'AMV' voor Analogue measured value). De eigenschappen in een CDC (eveneens voorschreven tabelnotatie) zijn vastgelegd in CDC-attributen, waaronder 'Type' (bijvoorbeeld, 'AnalogueValue' voor instantane meetwaarde).

Part 25-3: Information exchange models

Uitwisseling van informatie betreft hier iedere uitwisseling vanuit het informatie model naar de werkelijkheid. Enerzijds dus het 'virtualiseren' van (turbine)data naar een logisch component (LD,LN) en anderzijds 'services' om deze data te communiceren van een server, via een concrete implementatie, naar een client.

In IEC61400-25-3 worden op abstracte wijze (in termen van 'get', 'set' 'subscribe' etc.) in zogenaamde 'service models', twee soorten diensten beschreven om informatie uit te wissel: operationele functies ('normale' bedrijfsvoering); supervisie en waarnemen; logging en rapportages; archivering, export, herstellen; bedienen, instellen, parameterisering; management functies: ('hoger niveau' activiteiten en evaluaties); gebruikers en toegang; configuratie; tijd synchronisatie; systeem (zelf)diagnose.

fig.(2.4) geeft een voorbeeld van een 'service model' met diensten, zoals 'logging' en 'reporting' van een (deel)verzameling data.

In IEC61400-25-4 worden de 'services' (IEC61400-25-3) verenigd ('mapping') met de implementatie in een bepaald communicatie protocol ('profile'). Deze vereniging is gerelateerd aan het 7-laags OSI referentie model (ISO/IEC 7498-1), zie fig.(2.5)
De informatie- en informatie-uitwisselingsmodellen in IEC61400-25 staan boven de applicatielaag van het OSI model en worden verenigd met de lagen 5, 6 en 7. De protocollen TCP/IP in transport/netwerklaag zullen toegepast worden voor alle 'mappings'. De onderste (fysische) lagen vallen buiten bestek van IEC61400-25.
In IEC61400-25-4 wordt nader ingegaan op twee 'mappings': SOAP-based web services (verplicht voor IEC 61400-25); OPC XML-DA (optioneel voor IEC 61400-25), terwijl er 'informative annexes' worden bijgevoegd voor twee aanvullende 'mappings'; IEC 60970-5-104 for simple measurements and status information; DNP3 for simple measurements and status information.

Part 25-5: Conformance testing


Het met goed gevolg doorlopen van de test en evaluatie procedures zoals omschreven in IEC61400-25-5, geeft het recht om te vermelden dat een communicatiesysteem functioneert in overeenstemming met IEC6100-25. Naast test procedures en toetscriteria wordt ook voorgeschreven waaraan de documentatie en testrapport moet voldoen.

Referenties‌

In onderstaande tabel zijn relevante documenten opgenomen, waaraan in hoofdstuk 2 wordt gerefereerd of die hebben bijgedragen aan de tot standkoming van deze standaard.

Tabel 2.2: Referenties PT25

ONTWERPEISEN VOOR OFFSHORE WINDTURBINES (WG03)‌

Algemeen‌

Werkgroep 3 (WG03) heeft als doelstelling het opstellen van een nieuwe ontwerp- en veiligheidsnorm voor offshore windenergie: IEC61400-3. Door de nationale commité's zijn hiertoe experts aangewezen om deel te nemen aan deze werkgroep. Deze experts zijn werkzaam bij de belangrijke internationale marktspelers: windturbine fabrikanten, certificatie instanties, onderzoeksinstituten, universiteiten en consultants.
ECN heeft namens het nationale comité (NEC88) het secretariaat voor de werkgroep WG03 op zich genomen. Naast de administratieve werkzaamheden is er ook een internet-site en een documenten database opgezet en onderhouden. Vooral de laatste heeft een positieve bijdrage gehad in de voortgang van het werk omdat alle experts op elk moment kunnen beschikken over actuele informatie.
Vanwege de toenemende belangstelling voor offshore implementatie van windenergie, is er door het IEC besloten om een ontwerp- en veiligheidsnorm op te stellen voor offshore windturbines. Deze nieuwe standaard, de IEC61400-3, moet nauw aansluiten bij de nog op te stellen IEC61400-1 (edition 3) voor 'on-shore' turbines. Deze nieuwe versie wordt gemaakt door MT01. Nauwgezette afstemming met relevante bestaande normen is een belangrijke vereiste voor zowel WG03 als MT01.
Hoewel de IEC61400-3 in eerste instantie is bedoeld voor de exploitanten van offshore, zal het een belangrijk document zijn voor windturbinefabrikanten en ontwerpers van fundaties.
De standaard is specifiek bedoeld voor de structurele integriteit van het complete windturbine systeem, inclusief fundatie. De elektrische conversie en -infrastructuur die benodigd om de opgewekte energie naar de kust te transporteren valt buiten bestek van deze standaard.

Scope en doelstelling‌

In IEC61400-3 staan de ontwerpcriteria voor structurele integriteit van offshore windturbines. De doelstelling van de norm is om een voldoende veiligheidsniveau vast te leggen om schade te voorkomen tijdens de levensduur van offshore windturbines.
Alle subsystemen van de windturbine, zoals regeling en beveiliging, interne elektrische systemen, mechanische systemen en de fundatie vallen onder deze norm. Deze norm is geldig voor alle windturbines, echter voor (zeer) kleine windturbines is IEC61400-2 van toepassing. Verder moet de norm worden toegepast samen met andere relevante normen van de IEC en ISO.


De planning is, op dit moment, dat er nog 2 extra vergaderingen nodig zijn om een Committee Draft for Comments (CDC) aan te leveren. De eerst volgende vergadering zal op 10 & 11 januari bij ECN in Amsterdam plaatsvinden.
ECN heeft tot nu toe het secretariaat voor de werkgroep uitgevoerd een heeft daarnaast op een aantal onderwerpen inhoudelijke bijgedragen geleverd aan de discussie en de CDV.

Resultaten‌

De standaard "WIND TURBINES, PART 3: Design requirements for offshore wind turbines (IEC61400-3)ïs gebaseerd op IEC61400-1 ed.3 "WIND TURBINES PART 1: Design requirements"voor zover de maritieme elementen het niet noodzakelijk maken om andere criteria op te stellen. Voor een zelfstandige en werkbare 'offshore norm' zullen slechts de met het 'onshore document' samenhangende ontwerpcriteria moeten worden herhaald.
De internationale ontwerpnorm geeft de minimum ontwerpeisen aan voor offshore windturbines en is niet bedoeld als een ontwerp instructiehandleiding. Wel worden de criteria waaraan een windturbineontwerp moet voldoen genoemd of er wordt verwezen naar andere normen waaraan het ontwerp moet voldoen. Veel partijen zijn betrokken en verantwoordelijk bij het tot standkomen en beheren van een offshore windenergie systeem zoals ontwerp, fabricage, assemblage, installatie, inbedrijfstellen en bedrijf en onderhoud. Veelal wordt er op gewezen dat de ontwerper verantwoordelijk is voor onderdelen van het ontwerp maar de projectontwikkelaar/eigenaar is eindverantwoordelijk dat het geheel voldoet aan de eisen neergelegd in de ontwikkelde norm.
Een van de grote problemen voor het maken van een offshore windturbine ontwerpnorm is dat er voor wind en voor golven verschillende referentie periodes worden gebruikt voor statistisch relevante gegevens. In windturbinetechnologie wordt gebruik gemaakt van 10 minuten gemiddelden en alle statistiek is uitgevoerd op 10 minuten windmetingen. Voor golven op zee is altijd gebruik gemaakt van 3 uurs perioden, waarin de gemiddelde golfhoogte en extremen zijn bepaald. Dit levert nogal wat problemen als een windturbine wordt ontworpen voor bijvoorbeeld 'de 50-jaars windvlaag' om dan ook hetzelfde veiligheidsniveau te bereiken voor die onderdelen die voornamelijk worden belast door de waterbelasting. Uiteindelijk is een referentie periode gekozen van 1 uur waarbij de methodiek is bijgeleverd om statistisch relevante gegevens om te reken van 10 minuten naar 1 uur (wind) en van 3 uur naar 1 uur (water).

Referenties‌

Gedurende de looptijd zijn er door een groot aantal deelnemers discussienotities en rapporten geschreven. Deze zijn allemaal in de documentendatabase gezet en voor alle deelnemers beschikbaar. Een inhoudsopgave van de database is hierna in tabelvorm weergegeven.



CONCLUSIES‌

Communicatie met windparken (PT25)


De werkzaamheden van PT25 hebben geresulteerd in een evoluerend werkdocument, dat na het doorlopen van het officiële IEC traject (waaronder commentaar en stemming van nationale comité's) zal resulteren in een internationale norm voor communicatie tussen windparkcomponenten. De werkgroep heeft een consensus bereikt om de werkwijze van IEC61850 te volgen die gebaseerd is op 'object georiënteerde data structuren'. IEC61400-25 is daartoe een aanvullend maar zelfstandig document dat rekening houdt met wind specifieke informatie en informatie uitwisseling.
IEC61400-25 zal in belangrijke mate kunnen bijdragen aan communicatieproblemen in windparken door variëteiten aan protocollen, benamingen, definities, data-syntaxes etc.
ECN heeft met name bijgedragen op het gebied van informatiemodellering en het betrekken van de nationale windindustrie bij deze standaard.
IEC61400-25 wordt nu in vijf afzonderlijke delen voor de tweede keer voor commentaar aan de nationale comité's aangeboden en verwacht wordt dat het document in Juni 2006 als officiële norm kan worden geïntroduceert.

Ontwerpeisen voor offshore windturbines (WG03)


Ondanks de grote inzet van een groot aantal specialisten heeft de ontwikkeling van de Offshore norm voor windturbines veel meer tijd gekost dan oorspronklijk gedacht en verwacht. De norm is dan ook nog niet in een zodanige vorm dat die al naar de nationale comité's kan worden toegestuurd ter commentaar. Een van de redenen voor deze langere ontwikkeltijd is dat het veel tijd heeft gekost om de tools te ontwikkelen die noodzakelijk zijn om te controleren of de voorgestelde berekenings methodieken algemeen geldig zijn. Daarnaast was en is er nog veel ontbrekende kennis die specifiek voor windturbines benodigd is. Veel van de ontwerpnormen die gebruikt worden voor andere offshore constructies kunnen niet een op een worden toegepast. Een van de reden hiervoor is dat windturbines in gelijke mate worden belast door wind en golven terwijl de meeste andere offshore constructies veelal dominant door de golven worden belast.
De huidige planning is dat de WG03 per September 2005 zover is dat de Working Draft kan worden toegestuurd aan de nationale comité's voor commentaar. Daarna moet dit commentaar nog worden verwerkt door de WG en zal hieruit een Committee Draft for Voting (CDV) worden gedestileerd dat naar onze inschatting ultimo 2005 gereed zou kunnen zijn.


Samenvatting
Offshore windenergie is een belangrijke optie voor de Nederlandse overheid om de nationale energiebehoefte voor een belangrijk deel af te dekken met duurzame energiebronnen. Om grootschalige windparken te installeren en te beheren is het noodzakelijk dat er door internationale standaardisatie voldoende duidelijkheid en uniformiteit bestaat om te kunnen voldoen aan de hoge betrouwbaarheid en een economisch verantwoorde exploitatie.
Hiertoe is in de periode 2001-2004 door ECN geparticipeerd in twee internationale werkgroepen, die opgericht zijn door het IEC:
'Communications for control and monitoring of wind power plants' (IEC TC88 PT25): deze norm streeft naar een uniforme methode om informatie in windparken te definiëren en uit te wisselen. Tevens wordt er gezocht naar afstemming met implementaties (protocollen) in huidige en toekomstige communicatiesystemen.
'Design requirements for offshore wind turbines' (IEC TC88 WG03): deze norm richt zich op veiligheid en het ontwerp van offshore windturbines en de samenhang met te beschouwen condities, vereisten en belastingen. WG03 baseert zich op voortgang van de commissie MT01, die zich bezighoudt met het reviseren van IEC61400-1, 'Safety of wind turbines';


De werkzaamheden van PT25 hebben geresulteerd in een evoluerend werkdocument, dat uiteindelijk (medio 2006) zal resulteren in een internationale norm voor communicatie tussen windparkcomponenten. IEC61400-25 zal in belangrijke mate kunnen bijdragen aan communicatieproblemen in windparken door variëteiten aan protocollen, benamingen, definities, data-syntaxes etc.
De werkzaamheden van de WG3 zijn nog niet gereed. De laatste "Working Draft", december 2004, heeft nog vrij veel tekortkomingen en is nog niet rijp om naar de IEC-TC88 te worden overgedragen. Er worden nog minimaal twee vergaderingen gepland om tot een "Committee Draft for Comments" te komen. Wel kunnen we zeggen dat door deze werkgroep een belangrijk aandeel is geleverd in het tot stand komen van gestandaardiseerde ontwerpprocedures voor offshore windturbines.

Windenergie, Normen, Offshore, IECOntwikkeling van normen voor offshore windenergie


Windenergie, Normen, Offshore, IEC
Samenvatting


Offshore windenergie is een belangrijke optie voor de Nederlandse overheid om de nationale energiebehoefte voor een belangrijk deel af te dekken met duurzame energiebronnen. Om grootschalige windparken te installeren en te beheren is het noodzakelijk dat er door internationale standaardisatie voldoende duidelijkheid en uniformiteit bestaat om te kunnen voldoen aan de hoge betrouwbaarheid en een economisch verantwoorde exploitatie.

Hiertoe is in de periode 2001-2004 door ECN geparticipeerd in twee internationale werkgroepen, die opgericht zijn door het IEC: 'Communications for control and monitoring of wind power plants' (IEC TC88 PT25): deze norm streeft naar een uniforme methode om informatie in windparken te definiëren en uit te wisselen. Tevens wordt er gezocht naar afstemming met implementaties (protocollen) in huidige en toekomstige communicatiesystemen.

'Design requirements for offshore wind turbines' (IEC TC88 WG03): deze norm richt zich op veiligheid en het ontwerp van offshore windturbines en de samenhang met te beschouwen condities, vereisten en belastingen. WG03 baseert zich op voortgang van de commissie MT01, die zich bezighoudt met het reviseren van IEC61400-1, 'Safety of wind turbines';

De werkzaamheden van PT25 hebben geresulteerd in een evoluerend werkdocument, dat uiteindelijk (medio 2006) zal resulteren in een internationale norm voor communicatie tussen windparkcomponenten. IEC61400-25 zal in belangrijke mate kunnen bijdragen aan communicatieproblemen in windparken door variëteiten aan protocollen, benamingen, definities, datasyntaxes etc.

De werkzaamheden van de WG3 zijn nog niet gereed. De laatste "Working Draft", december 2004, heeft nog vrij veel tekortkomingen en is nog niet rijp om naar de IEC-TC88 te worden overgedragen. Er worden nog minimaal twee vergaderingen gepland om tot een "Committee Draft for Comments" te komen. Wel kunnen we zeggen dat door deze werkgroep een belangrijk aandeel is geleverd in het tot stand komen van gestandaardiseerde ontwerpprocedures voor offshore windturbines.

Verantwoording

INTRODUCTIE‌

De Nederlandse Exclusieve Economische Zone op de Noordzee (NEEZ) heeft een zeer groot potentieel voor het opwekken van elektriciteit uit windenergie tegen relatief lage kosten. Offshore windenergie kan daarom een erg belangrijke rol spelen in het behalen van de overheidsdoelstelling voor 2020 om 10% van de nationale energiebehoefte op te wekken uit duurzame energiebronnen. De uiteindelijke bijdrage hangt af van het plaatsingstempo dat kan worden gerealiseerd. Dat tempo hangt op zijn beurt sterk af van het vertrouwen van de markt en vergunningverleners in windenergie. Het gaat immers om zeer grote investeringen in relatief jonge technologie met alle risico's en onzekerheden van dien. Hoe eerder en sneller dat vertrouwen wordt gevestigd, des te groter kan het aandeel in de energieproductie in 2020 zijn.
Offshore windparken zullen bestaan uit grote aantallen windturbines met systemen voor onderlinge koppeling en voor aansluiting aan het elektriciteitsnet. Om het gewenste plaatsingstempo voor dergelijke windcentrales te realiseren is het onder meer noodzakelijk dat: investeerders, financiers en verzekeraars er voldoende vertrouwen in hebben dat de ontworpen turbines en ondersteuningsconstructies een hoge betrouwbaarheid koppelen aan lage risico's op storingen en schade gedurende een voldoende lange levensduur;kan worden voldaan aan de wensen van netbeheerders ten aanzien van efficiënte inpassing van grootschalige windenergie in het net en het bedrijven van dergelijke centrales.

Voor dit doel heeft ECN, namens de nationale normcommissie voor windenergie (NEC88), geparticipeerd in twee internationale IEC werkgroepen voor het opstellen van de normen: 'Communications for control and monitoring of wind power plants' (IEC TC88 PT25): deze norm streeft naar een uniforme methode om informatie in windparken te definiëren en uit te wisselen. Tevens wordt er gezocht naar afstemming met implementaties (protocollen) in huidige en toekomstige communicatiesystemen.

'Design requirements for offshore wind turbines' (IEC TC88 WG03): deze norm richt zich op veiligheid en het ontwerp van offshore windturbines en de samenhang met te beschouwen condities, vereisten en belastingen. WG03 baseert zich op voortgang van de commissie MT01, die zich bezighoudt met het reviseren van IEC61400-1, 'Safety of wind turbines'; ECN werd in werkgroep PT25 vertegenwoordigd door E.L. van der Hooft en in werkgroep WG03, afwisselend door H.B. Hendriks en B.H Bulder. Betreffende vertegenwoordigers hebben periodiek voortgang gemeld aan NEC88.

In de volgende twee hoofdstukken worden de ontwikkelingen aan beide standaarden afzonderlijk beschreven. Hierin wordt een algemene indruk van de standaard gegeven, de werkzaamheden beschreven die door ECN binnen de werkgroepen zijn verricht om tot de uiteindelijke resultaten te komen.

COMMUNICATIE MET WINDPARKEN (PT25)

In dit hoofdstuk word in algemene zin ingegaan op de huidige versie van IEC61400-25 (paragraaf 2.1, paragraaf 2.2). Deze tweede zogenaamde 'committee draft' ligt voor commentaar bij de nationale comité's. Na verwerking hiervan door PT25 in februari 2005, zal een 'committee draft for vote' (CDV) aan het IEC ter stemming worden aangeboden. In paragraaf 2.3 wordt de voortgang en bijdrage van ECN vanuit dit project aan deze standaard besproken. Tot slot wordt in paragraaf 2.4 kort ingegaan op de bereikte resultaten en in paragraaf 2.5 een opsomming gegeven van relevante referenties.

Algemeen‌

De standaard IEC61400-25 heeft de intentie om internationaal geaccepteerd en gebruikt te worden voor communicatie met windparkcomponenten (zoals windturbines, meteomasten etc.) en wordt opgesteld voor alle partijen op het gebied van windenergie (fabrikanten, operators, ontwerpers, ontwikkelaars, energiebedrijven etc.).
De standaard is opgesteld om te voorzien in een uniforme basis voor communicatie voor het monitoren en beheersen van windparken. Het biedt al het benodigde dat vereist is om windparkcomponenten (windturbine, meetmast, substation etc.), van verschillende leveranciers, met elkaar te koppelen en informatie te laten uitwisselen: definitie van 'informatie', mechanismen om 'informatie uit te wisselen' en deze te 'verenigen met communicatie protocollen'.
Informatie betreft hier de procesdata (waarde), meta-data (data beschrijvend) en configuratie data (data bewerkend) zoals beschikbaar in een windpark. Procesdata is hiërarchisch gestructureerd en kan naar mate meer meta-data (statistiek, historie, etc.) is toegevoegd gecompliceerd zijn. Alle informatie in deze standaard is gelabeld met een samengestelde naam ('name tagged'). Het label geeft meteen de aard van de informatie weer en is onbeperkt uitbreidbaar.
De informatie kan worden uitgewisseld door bijbehorende uitwisselingsmethoden ('exchange services') en beschikt, na toegang tot meta-data, over het vermogen tot zelf-beschrijving. De standaard maakt het mogelijk om via SCADA systemen te communiceren met bijvoorbeeld windturbine besturingssystemen en wel van verschillende fabrikaten of leveranciers. Het zelfbeschrijvende vermogen kan hierbij worden gebruikt om dergelijke SCADA systemen te configureren. Dit valt buiten het kader van deze standaard, maar vormt een uitstekend uitgangspunt voor het verwerken, vergelijken en evalueren van gelijksoortige informatie van verschillende windturbines.
De standaard is geschikt voor alle parktopologieën: van een individuele turbine tot clusters van windparken. Het betreft niet alleen (uitwisseling van) informatie afkomstig van windturbines, maar ook van meteorologische systemen, elektrische systemen of een parkmanagement systeem. Alle wind specifieke informatie is opgenomen in IEC61400-25. De communicatie die gerelateerd is aan koppeling met het elektriciteitsnet wordt afgedekt door IEC61850. IEC61400-25 is welliswaar een zelfstandige standaard maar eveneens een specifieke uitbreiding op IEC61850.
IEC61400-25 streeft na om een einde te maken aan communicatieproblemen door variëteiten aan protocollen, benamingen, definities en syntaxes van data etc. Met andere woorden, een oplossing voor uniforme communicatie met en tussen windpark componenten van verschillend fabrikaat. Hierbij wordt gebruik gemaakt van 'object georiënteerde data structuren' om kostenefficiënt en flexibel om te gaan met de engineering en het verwerken van grote hoeveelheden informatie. IEC61400-255 is verdeeld in vijf delen: Part 25-1: 'Overall description of principles and models'; Part 25-2: 'Information models'; Part 25-3: 'Information exchange models'; Part 25-4: 'Mapping to communication profiles'; Part 25-5: 'Conformance testing'.

Scope en doelstelling‌

De focus van IEC61400-25 is gericht op de communicatie tussen windparkcomponenten en actoren, zoals windturbines, meteomasten, een SCADA systeem of condition monitoring systeem. Interne communicatie in parkcomponenten vallen buiten het bestek van deze standaard.
IEC61400-25 is opgesteld voor communicatie op basis van een client-server model. (client krijgt informatie, server geeft/(ontvangt) informatie) Drie onafhankelijke kaders worden hierbij onderscheiden: informatie model; informatie uitwisselings model; verenigen van beide modellen naar gangbare communicatie protocollen (profielen).

Het windpark informatie en informatie uitwisselingsmodel vormen samen een interface, tussen de client en de server (fig.(2.1)). Het informatiemodel dient als een interpretatie kader voor alle beschikbare data en wordt door de server gebruikt om de client, op eenduidige en component georienteerde wijze, data aan te bieden. Het informatie uitwisselingsmodel representeert alle actieve functionaliteit van de server en maakt uitwisselingen mogelijk met clients en servers van verschillende fabrikaten en leveranciers.
IEC61400-25 definieert alleen hoe de server gemodelleerd dient te worden en hoe een communicatie profiel gebruikt dient te worden. De standaard beschrijft niet hoe dit geimplementeerd dient te worden of waar de server fysiek geplaatst dient te worden. De doelstelling van de standaard is dat de informatie die betrekking heeft op een enkele windpark component (zoals een turbine) logisch toegankelijk is in een server.

Voortgang en bijdragen‌

De werkgroep PT25 is haar activiteiten gestart medio 2001 en is tot op heden maar liefst 14 keer bijeengekomen (zie tabel(2.1)). De behoefte aan deze standaard, het industriele draagvlak en het enthousiasme in de werkgroep ligt hieraan ten grondslag. De experts binnen werkgroep PT25 zijn vertegenwoordigers van internationale marktleidende windturbinefabrikanten, energiebedrijven, consultantants. ECN heeft vanuit haar expertise op het gebied van windturbineregelingen en -besturingen als enige onderzoeksinstituut (direct) bijgedragen aan PT25.
In de periode vanaf 1 september 2002 tot 31 december 2003 heeft ECN actief bijgedragen aan het tot stand komen van een eerste 'committee draft' (CD1) van IEC61400-25. Dit document was het eerste resultaat dat op 4 juli 2003 (7 maanden vertraagd ten opzichte van de oorspronkelijke planning) door de werkgroep PT25 aan het IEC is aangeboden om vervolgens voor commentaar te worden aangeboden aan de nationale commitees. ECN heeft haar bijdrage gericht op het traject hieraan voorafgaand omdat het reeds betrokken was bij twee eerdere bijeenkomsten (Frankfurt en Oslo) en de expertise en onafhankelijkheid van een onderzoeksinstituut juist in deze fase de meeste toegevoegde waarde heeft (theoretisch, modellering, innovatieve ontwikkelingen). Het vervolgtraject daarna is dan gericht op het verwerken van commentaar gegeven door deze nationale commites en het (her)schrijven of inrichten van de standaard. Om drie redenen heeft ECN in het vervolgtraject na CD1 geen actieve rol meer vervuld: budgetaire redenen (hoge frequentie van bijeenkomsten); de toegevoegde waarde van ECN in het vervolgtraject zou beperkt zijn geweest omdat deze meer implementatie gericht is (industriele consensus bereiken); de tegenvallende belangstelling van de Nederlandse (wind)industrie; ECN heeft tijdens internationale bijeenkomsten de volgende taken vervuld: actief deelnemen aan de vergaderingen; het (bege)leiden van het onderdeel 'informatie modellering'; inbrengen van specifieke informatie toebehorend aan 'Lagerwey/Zephyros windturbineconcept'; uitvoeren van actiepunten, verder is er ook invulling gegeven aan de volgende activiteiten: het actief betrekken van de Nederlandse partijen die een rol (gaan) spelen bij de bedrijfsvoering en installatie van windparken in de Noordzee; van elke bezochte bijeenkomst is een beknopt verslag gemaakt ten behoeve van het nationale committee NEC88 en zijn drie vergaderingen van NEC88 bezocht om toelichting te geven.

Zowel de vijfde en negende plenaire bijeenkomst (tabel(2.1)) zijn door ECN in Amsterdam georganiseerd.

ad 1. Voorafgaand aan de CD1 versie hebben er 11 bijeenkomsten plaatsgevonden, waaraan ECN 8 keer heeft deelgenomen. Het verloop van iedere bijeenkomst is nauwkeurig vastgelegd in notulen zoals gerefereerd in tabel(2.1). Inbreng en fragmenten zijn als bijlagen aan de notulen toegevoegd.


ad 2. Vanaf de zesde plenaire vergadering (Kista) heeft ECN een substantiële bijdrage geleverd aan het onderdeel 'informatie modellering'. Hiertoe is een uitgebreid voorstel geschreven als voorbereiding en ter discussie tijdens de achtste plenaire bijeenkomst (Hamburg). Hieraan voorafgaand is tijdens de 'Kista' bijeenkomst een eerste aanzet gegeven.


ad 3. Gedurende alle bijeenkomsten zijn de belangen van Nederlandse fabrikanten en belanghebbenden niet uit het oog verloren. Tijdens de vijfde plenaire vergadering die door ECN in Amsterdam werd georganiseerd zijn twee engineers van Lagerwey the Windmaster B.V. als gast aanwezig geweest om specifieke 'informatie' voor een 'Direct Drive' turbine aan te leveren en betrokken te worden bij het werk van PT25. Dit is tijdens de 'Kista meeting' ingebracht.

Tot aan de achtste plenaire bijeenkomst (Hamburg) is een kritische houding aangenomen zodra de werkgroep zou voorschrijven om 'het IEC61400-25 interface' in het windturbine(besturings)systeem te implementeren. Toen Lagerwey en Zephyros turbines uitgerust zouden gaan worden met een 'besturingssysteem met uitgebreide netwerkmogelijkheden' was dit niet langer relevant.

ad 4. ECN heeft tot en met de negende bijeenkomst zowel voor, tijdens en na een bijeenkomst werkzaamheden verricht zoals reviewen en commentaar geven op nieuwe en aangepaste delen. Deze bijdragen zijn verwerkt in tussentijdse werkdocumenten van IEC61400-25 en zijn hoofdzakelijk per email tussen betrokken personen gevoerd. Ook tijdens vergaderingen is vaak bijgedragen (voorstellen, uitwerken van besproken onderwerpen) vanuit kleine werkgroepjes. Dit in het bijzonder voor het onderwerp 'informatie modellering'.


