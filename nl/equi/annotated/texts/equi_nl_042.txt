Aan de teugel rijden en nageeflijkheid

Een paard loopt aan de teugel als het gewillig en ontspannen nageeft op de ruiterhand. Dit kan door een goede balans tussen de beenhulpen en teugelhulpen te verkrijgen. De impuls die je opwekt bij het paard sluit je als het ware op in een gesloten cirkel. Van de ruiter via de achterbenen van het paard, door de rug en hals en dan van het bit weer terug naar de handen van de ruiter. Het paard loopt nageeflijk als hij het teugelcontact accepteert en dan de nek en kaakspieren ontspant. Het paard houdt zijn hals in een boog en de neus is een stukje voor de loodlijn. Het is niet de bedoeling dat je het paard in deze houding trekt met je handen. Als de impuls goed is en het paard op de juiste manier wordt gereden gaat hij je hand opzoeken, dit noemen we aanleuning. Het paard zal zelf aanleuning zoeken aan een goede weerstand biedende hand die het contact met het paard opvangt zonder aan de teugels te trekken of te verstijven.

Er zijn verschillende manieren waarop een paard loopt als hij bereden wordt. Aan de teugel, achter de loodlijn, achter de teugel en tegen de teugel.

Een correct aan de teugel gereden paard.
Aan de teugel houdt in dat het paard ontspannen is en aan de hulp is van de ruiter. Hij reageert op de juiste manier en direct op de hulpen en er is een goed contact tussen de hand van de ruiter en de mond van het paard.

Aan de teugel Achter de loodlijn
Achter de loodlijn betekent dat het paard de hals opkrult of als er getrokken wordt aan de teugels zodat het paard de kin naar de borst brengt. Ook kan het paard achter de teugel lopen waarbij het paard het teugelcontact zal proberen te vermijden door in het ergste geval het bit volledig los te laten. Het vertrouwen in de ruiterhand is hier volledig weg door het trekken aan de teugels. Het duurt lange tijd voor het vertrouwen in de ruiterhand hersteld kan worden en het paard het contact durft te herstellen.

Een paard dat tegen de teugel loopt verzet zich tegen het bit en houdt het hoofd omhoog waardoor de paardenrug naar beneden gedrukt en gespannen wordt. Terugtrekken werkt averechts en zal het paard eerder minder dan meer vertrouwen in de ruiterhand geven.
Bijna alles is op te lossen door als ruiter te ontspannen en het paard actief te houden.