De zoektocht naar evenwicht


Revalidatietrainster Karin Leibbrandt ontwikkelde een nieuwe, duurzame trainingsmethode voor paarden en schreef hier een boek over met als titel 'Je paard succesvol trainen'. Hierin legt ze de principes van haar methode uit. In Amstelveen gaf ze een onlangs een clinic om haar manier van trainen in de praktijk te laten zien. In Bit 246 lees je over Karin en haar trainingsmethode.

Op basis van haar ervaringen bedacht Karin 4DimensionDressage. Ze legt uit: "Het is niet laag, diep en rond rijden. Het gaat er niet om of het mooi is, maar om hoe het paard zich voelt en wat hij nodig heeft om vrij te bewegen. De sportpaarden van nu zien er anders uit en dat vraagt om een andere aanpak tijdens de training. De blessures die we vandaag de dag zien, worden grotendeels veroorzaakt door incorrecte training. Als we het paard leren op eigen benen te lopen en dan in balans te blijven, kan hij een goede rompstabiliteit aannemen en de oefeningen die de ruiter van hem vraagt beter uitvoeren." Dit is dan ook de kern van de methode: het paard in balans brengen waardoor hij van daaruit een correcte lichaamshouding kan aannemen. Je traint vanuit het paard.

Dimensies
Karins manier van trainen draait om vier dimensies: het verticale valk, het horizontale vlak, de lateroflexie, ofwel lengtebuiging, en de richting van het diagonale vlak. Op deze vier verschillende punten moet een paard zichzelf kunnen co√∂rdineren. De ruiter kan het paard helpen om dit te doen.

Moeiteloos
Beheersing van deze vier punten betekent dat het paard netjes in balans is, bij het volgen van de hoefslag, maar ook tijdens het uitvoeren van een lastige oefening. Dan hoeft hij zijn energie alleen maar te gebruiken voor het dragen van de ruiter en het uitvoeren van de opdracht. De bewegingen van het paard zien er licht en moeiteloos uit, omdat ze dat ook zijn.