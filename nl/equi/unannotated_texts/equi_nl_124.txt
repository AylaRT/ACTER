Rollkur: feiten, fictie en gezondheidsproblemen

De rollkur trainingsmethode, oftewel hyperflexie van de nek, wordt vaak bekritiseerd. Website TheHorse.com schrijft echter dat de Nederlandse wetenschapper Paul Ren√© van Weeren (Universiteit Utrecht) ervan overtuigd is dat zijn onderzoek bewijst dat de methode helemaal niet zo schadelijk is als men denkt.

"Onderzoekers hebben nooit het volledige effect van de rollkur in een wetenschappelijke omgeving getest. Daarom kunnen klachten als ongemak, stress, blessuregevoeligheid, ademinghalingsproblemen en rugproblemen niet officieel aan de rollkur worden toegeschreven," aldus van Weeren tijdens de Equitation Science Conference in Hooge Mierde.

Nieuw onderzoek, dat gebruik maakte van een nieuwe soort stapmolen waarin men het biomechanisme in beweging kan bestuderen, laat echter zien dat de methode niet schadelijker is als het standaard "aan de teugel lopen" op dressuurwedstrijden.

"Sterker nog, de paarden die tijdens het onderzoek volgens de rollkur/hyperflexie methode werden getraind, werden juist veel losser in de rug, wat het bewegingsapparaat ten goede komt en dus ook de verrichting. Het zorgt ervoor dat een paard de oefeningen makkelijker kan uitvoeren en dat het paard gymnastischer wordt. Dat laatste moeten we nog veel bewijzen."

Dankzij het nieuwe onderzoek staat wel vast dat hyperflexie de luchtwegen licht blokkeert, maar volgens van Weeren is dat het geval bij alle onnatuurlijke houdingen van de nek, waaronder dus ook iedere vorm van aanleuning. Onderzoek wees uit dat er tijdens het rijden geen verschil was in het zuurstofgehalte in het bloed.

Volgens van Weeren zorgt dit onderzoek ervoor dat een aantal zogenaamde feiten voortaan naar het rijk der fabels kunnen worden verwezen. Hij is echter wel van mening dat het nog te vroeg is om algemene conclusies te maken over de veiligheid van de methode. "Er is geen bewijs dat de methode schade aanbrengt aan het paard, maar er is ook geen sluitend bewijs dat je de methode juist moet gaan gebruiken. Hyperflexie kan door professionals goed worden uitgevoerd, maar amateurs kunnen het paard op deze manier wel degelijk schade toebrengen."