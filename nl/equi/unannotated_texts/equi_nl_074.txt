Opzij, opzij, opzij: wijken

Wijken is de eerste zijgang die in de dressuurproeven voorkomt, al is het ook een oefening die na de L-dressuur niet meer gereden hoeft te worden. Dressuuramazone Lotje Schoots gebruikt het wijken als gymnastiserende oefening bij paarden van alle niveaus. 'Ik gebruik het wijken ontzettend veel', vertelt Lotje. 'Ik zie het vooral als een gymnastiserende oefening, dus ik rijd het niet alleen maar zoals het in de proef hoort, maar op alle mogelijke lijnen en in alle gangen.  De ene keer geef ik wat meer gas en de andere keer rijd ik juist wat terug. Het gaat erom dat ik controle krijg over mijn paard.

Wijken voor de kuit
Wijken voor de kuit. Saskia Martens en Legend of Loxley demonstreren hoe je kan variÃ«ren in deze oefening. Foto: Remco Veurink
 

Spelenderwijs oefenen
Lotje vertelt dat ze het wijken met de jongere paarden al spelenderwijs meeneemt door af te wenden bij A en dan in een schuine lijn richting de hoekletter druk te geven met haar binnenbeen. 'Dat is vooral spelen-derwijs en lijkt nog niet op het wijken zoals het in de proef gevraagd wordt. Het gaat om de reactie op mijn binnenbeen.' Toch gebruikt de Noord-Hollandse amazone het wijken niet alleen bij jonge paarden. 'Ik oefen dit met al mijn paarden, dus ook met Grand Prix-paarden. Bij een verder doorgetraind paard neem ik het al in het losrijden mee, om te kijken of de gehoorzaamheid voor een zijwaartse kuithulp goed genoeg is. Bij een jong paard rijd ik deze oefening niet in het losrijden, maar in de fase daarna.'