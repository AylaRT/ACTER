Oefeningen voor een onafhankelijke zit
Welke tak van de paardensport je ook beoefend, een onafhankelijke zit is altijd belangrijk. Je paard niet in de weg zitten is makkelijker gezegd dan gedaan, dus hoe bereik je nou zo'n onafhankelijke zit? Eventingamazone Elaine Pen geeft je een belangrijke oefening om mee aan de slag te gaan!

Zitles
"Een onafhankelijke zit betekent dat je zelf in balans zit. Je hebt geen beugels of teugel nodig om je evenwicht te behouden. Dit kun je het beste oefenen door alles wat je kunt gebruiken om evenwicht te houden, weg te halen", vertelt Elaine. Dit kun je doen door een zitles aan de longeerlijn te nemen. "Laat de teugel los en haal je voeten uit de beugels. Op deze manier merk je snel of je onafhankelijke van je paard kunt zitten." Probeer om rechtop te blijven zitten en niet te gaan knijpen met je knieÃ«n, maar je lichaam te ontspannen. De eerste keer zal dit misschien niet foutloos gaan, maar blijf vooral zoveel mogelijk oefenen om je onafhankelijke zit onder de knie te krijgen. Elaine: "Een onafhankelijke zit is de basis, dit moet je altijd blijven oefenen en onderhouden."

Controle
Wil je controleren of je een onafhankelijke zit hebt? "Probeer eens te praten of te zingen terwijl je doorzit. Kun je dit volhouden zonder buiten adem te raken, dan ben je goed opweg", tipt Elaine. Als je rustig kunt blijven ademhalen tijdens het zingen en doorzitten betekent dit, dat je spieren ontspannen zijn.

Een andere manier om te controleren of je een onafhankelijke zit hebt, is door te lichtrijden zonder beugels. Lukt dit zonder uit balans te raken en je beenspieren vast te zetten, dan heb je dus genoeg controle over je lichaam en je zit om je paard niet in de weg te zitten.