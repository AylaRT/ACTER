Appuyeren: buiging Ã©n opzij

Appuyeren is een oefening die vanaf het Z1 tot en met de Grand Prix op verschillende manieren terugkomt. Dressuurruiter Theo Hanzon legt uit wat de rol van appuyementen is in de ontwikkeling van het dressuurpaard.
Appuyeren

'In een goed appuyement is het paard parallel aan de hoefslag, gesteld en gebogen in de richting waar je naar toe rijdt. Daarbij kruisen de benen, dat noemen we ook wel scharen', steekt Theo van wal. 'Hoe scherper het appuyement, hoe meer het paard buigt en schaart. Hoewel de takt van de gang anders is, zit er eigenlijk geen verschil tussen een draf- of galopappuyement. Je leert de oefeningen op dezelfde wijze aan en eventuele problemen benader je op een vergelijkbare manier.'
Theo Hanzon met zijn voormalige Grand Prix paard Top's Zoe. Foto: Jessica Pijlman
Theo Hanzon met zijn voormalige Grand Prix paard Top's Zoe. Foto: Jessica Pijlman
In stukjes

'In een appuyement gebeuren er twee dingen. Je rijdt opzij en je buigt. Zoals ik bij alle oefeningen doe, hak ik ook het appuyement in stukjes en oefen ik die zaken los van elkaar. Ik begin met op een rechte lijn stelling te vragen. De hals moet buigen en de schouder en de achterhand moeten recht blijven. De achterhand mag dus niet opzij en de schouders mogen niet naar binnen of buiten vallen. De lijn waar ik op rijd moet hetzelfde blijven. Kan ik dat eenmaal, dan ga ik een stapje verder.'