De uitdaging van een ronde volte

Een mooie ronde volte rijden is niet alleen goed omdat het dan een mooi figuur is, maar het het is vooral goed omdat het een goede oefening is. Alhoewel het lijkt alsof een volte een van de makkelijkere figuren is, hebben een hoop ruiters toch moeite om ronde voltes te rijden, die niet te groot en niet te klein zijn.

Met voltes kun je je paard onder andere nageeflijker maken, hem zijn achterbeen meer laten gebruiken, hem met zijn aandacht bij het werk houden en bijvoorbeeld overgangen oefenen. Dressuurruiter en -trainer JJ Tate vertelde op Practical Horseman zijn tips voor mooie voltes.

Vier punten

"De makkelijkste manier om een volte rond en op de juiste grootte te rijden is vier punten uitkiezen op de lijn, die je moet volgen en dan van punt naar punt rijden", vertelt Tate. "Toen ik voor het eerst in Europa trainde kwam mijn instructeur naar het midden en maakte voor mij een pad met zijn voeten precies op maat van de volte. Ik reed toen Intermediaire I-niveau en het was best confronterend dat ik geen goede volte kon rijden." Sindsdien heb ik geleerd om met vier punten een mooie ronde volte te rijden.

E of B

Wanneer je een grote volte wilt rijden bij E of B dan heb je alvast twee aanknopingspunten, de E en de B. Wanneer je dan onthoudt dat je op de AC-lijn tien meter uit het midden moet zijn op het eerste en derde kwart van de volte dan heb je je vier punten. Je kunt deze markeren met bijvoorbeeld pionnen, die je net aan de binnenkant van de lijn neerzet. Je kunt ook een punt kiezen op de lange zijde waar je tegenover wilt zijn als je de AC-lijn passeert. Dit punt zit dan tien meter naast de E of de B.

Uitlopen

Wanneer je moeite hebt met het precies bepalen van waar je je aanknopingspunten moet zetten, maak dan met je voeten een pad zo groot als de volte. Zet dan daarna de pionnen net binnen deze lijn neer en oefen het op die manier.

Drie passen

Oefen dan om een zo mooi mogelijke volte te maken om steeds drie passen te gebruiken om bij de E en B de hoefslag op te komen en weer te verlaten. De eerste pas is je paard met zijn neus bij de letter en met zijn achterhand nog niet op de hoefslag, de tweede pas zit je met je knie naast de letter en is je hele paard op de hoefslag en de derde pas is je paard aan de voorkant alweer van de hoefslag af en heeft hij alleen nog zijn achterbeen op de hoefslag.

Kijken

Probeer bij het rijden van voltes heel goed te kijken waar je heen wilt en je paard voorwaarts achter je ogen aan te rijden, terwijl je hem iets de weg wijst met je hand. Voorkom dat je gaat trekken aan de teugel, want daarmee lok je uit dat je paard over zijn buitenschouder wegloopt. Houd hem licht gebogen om je binnenbeen, houd je buitenbeen en buitenteugel eraan en rijd van achteren naar voren.