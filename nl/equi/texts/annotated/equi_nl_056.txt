NIEUWE DRESSUURPROEVEN 2016: DRIE VRAGEN OVER AFDELINGSDRESSUUR

Naast de dressuurproeven voor individuele dressuur en mennen worden ook de proeven voor afdelingsdressuur per 1 april 2016 vernieuwd. Afdelingsdressuur wil zeggen dat je een dressuurproef in een vier- of zestal rijdt, dus in een team.

Alle proeven voor de afdelingsdressuur zijn vernieuwd. Een groot aantal van de gevraagde onderdelen is gelijk gebleven, maar er zijn ook onderdelen toegevoegd om de proeven wat uitdagender te maken. Hieronder staan de belangrijkste veranderingen.

1. Algemene wijzigingen afdelingsdressuur

Hieronder staan drie van de meest opvallende algemene wijzigingen voor afdelingsdressuur. De exacte reglementswijzigingen worden later deze maand behandeld in een apart artikel over alle reglementswijzigingen dressuur. Ook afdelingsdressuurjuryleden worden nog ge誰nformeerd en bijgeschoold.

Nieuwe klasse ZZ voor paarden
Met de nieuwe klasse ZZ voor paarden kunnen afdelingsdressuurteams niet alleen een stapje hoger, maar kunnen ruiters die inmiddels zijn gepromoveerd naar bijvoorbeeld de klasse ZZ-Licht ook weer meedoen aan afdelingsdressuur. De nieuwe klasse ZZ wordt op de Hippiade 2016 voor het eerst uitgeschreven.
    
Geen aparte proeven voor A- en B-pony's en geen verschil tussen pony's en paarden
In de nieuwe afdelingsdressuurproeven zijn er geen aparte proeven meer voor A- en B-pony's. Ook is er geen verschil meer tussen de proeven voor paarden en pony's. Ieder afdelingsdressuurteam rijdt straks dus dezelfde proef. Voor ponyteams betekent dit dat er vanaf 1 april mogelijk nieuwe onderdelen bij komen, die voorheen nog niet in de ponyproeven van die klasse werden gevraagd. Welke dat zijn, wordt verderop in dit artikel besproken (punt 2).
     
Samenstelling van teams en klasse-indeling
De samenstelling van de afdelingsdressuurteams t/m de klasse Z verandert niet. Omdat er een nieuwe klasse ZZ komt, wordt het puntensysteem voor de samenstelling van de teams uiteraard wel (naar boven) aangepast voor die klasse. Later deze maand volgt aanvullende informatie over de reglementswijzigingen.


2. Wat verandert er in de afdelingsdressuurproeven?

De nieuwe proeven zijn vanaf 1 maart 2016 beschikbaar. Dit zijn de belangrijkste wijzigingen in de proeven:

Niet meer halthouden en groeten bij binnenkomst
Net als bij de individuele dressuurproeven is er ook bij afdelingsdressuur voor gekozen om niet meer halt te houden en te groeten bij binnenkomst. Het halthouden wordt wel beoordeeld in de proef zelf en natuurlijk bij het halthouden en groeten na afloop.
     
Klasse L
In de afdelingsdressuur klasse L wordt, net als bij de individuele proeven, het verruimen in stap en draf gevraagd in plaats van de middenstap en middendraf. Daarnaast zijn er voltes halve baan toegevoegd aan deze klasse. De onderdelen links- en rechtsomkeert, het galopperen en het halsstrekken worden ook in de nieuwe L-proeven gevraagd.
   
Klasse M
Omdat er na 1 april 2016 geen verschil meer is tussen de proeven voor pony's en de proeven voor paarden krijgen pony's er in de klasse M onderdelen bij, zoals schouderbinnenwaarts, wijken voor de kuit, het achterwaarts gaan en de uitgestrekte stap. 
   
Klasse Z
Net als bij de individuele dressuur wordt bij afdelingsdressuur vanaf de klasse Z verzameling gevraagd. Nieuw in de klasse Z is dat er voltes halve baan in galop worden gevraagd. Voor pony's in de klasse Z zijn travers en een keertwending om de achterhand nieuw.
   
Klasse ZZ
De klasse ZZ is een nieuwe klasse in de afdelingsdressuur en is alleen voor paarden. Dat betekent dat afdelingsdressuurteams pony's hier niet aan mee kunnen doen. In de klasse ZZ worden onderdelen gevraagd zoals appuyementen in draf, eenvoudige galopwisselingen, travers, schouderbinnenwaarts, keertwendingen en achterwaarts gaan. De nieuwe proeven zijn op 1 maart 2016 beschikbaar.

K端r op muziek voor viertallen
De verplichte onderdelen voor de K端r wijzigen niet, behalve voor de klasse Z. In de klasse Z zijn de appuyementen gewijzigd in keertwendingen. Voor de nieuwe klasse ZZ is er een K端r bijgekomen en hierin zijn appuyementen als verplicht onderdeel opgenomen.

3. Wanneer zijn de afdelingsdressuurproeven beschikbaar?

De nieuwe afdelingsdressuurproeven zijn beschikbaar vanaf 1 maart 2016 in het nieuwe dressuur- en menproevenboekje en in de nieuwe KNHS Dressuurproeven app. In mei/juni 2016 worden er ook video's van de (voorgereden) afdelingsdressuurproeven toegevoegd, inclusief een toelichting. 