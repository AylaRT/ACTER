"Rechtuit met buiging" (rechtgericht) op de rechte lijn

Het paard heeft nu geleerd om zich met behoudt van de lengtebuiging en in balans op de volte te bewegen. Dan wordt het tijd om vanuit de volte de rechte lijn op te rijden, waar het paard eveneens moet leren zich ontspannen in evenwicht te bewegen en dus met het binnenachterbeen richting het zwaartepunt te stappen Daarvoor laten we het paard schoudervoor-achtig op de rechte lijn lopen.

Aangezien het paard in de schouders smaller is dan in de heupen, zal hij proberen zich met buitenschouder en met buitenheup op gelijke afstand van de wand te bewegen. Hierdoor beweegt hij zich scheef.

Het gevolg hiervan is dat:

het binnenachterbeen niet onder het zwaartepunt kan treden, maar plaatst zich buiten de massa; hierdoor zal dit been tegen de massa gaan duwen en zo het buitenvoorbeen vermeerderd belasten; alleen een been dat onder het zwaartepunt of de massa treedt en vermeerderd belast wordt door meer gewicht van de voorhand over te nemen, wordt buigzamer en sterker. Wanneer dit been naast de massa treedt en zodoende niet belast wordt met gewicht; wordt niet gegymnastiseerd. Op die manier heeft de oefening dus geen gymnastische waarde; de natuurlijke scheefheid hierdoor versterkt wordt.
 
Door het paard dus op de rechte lijn met stelling en buiging te rijden wordt: de voorhand correct voor de achterhand gericht; het binnenachterbeen tot dragen gebracht; komt het paard aan de buitenteugel; het paard voorbereidt op de schouderbinnenwaarts.