De meeste onderdelen in een Grand Prix proef worden in de galop gevraagd. Het rijden en ontwikkelen van galop is daarmee een belangrijk onderdeel van de opleiding van het jonge dressuurpaard tot aan Grand Prix niveau. In deze eerste aflevering wordt het jonge paard, de contragalop behandeld en de overgang van galop-stap-galop behandeld. In de komende afleveringen komen de changementen, het rijden van series changementen, (zig-zag)appuyementen, arbeidspirouettes en pirouettes aan bod.

Actief achterbeen

'Met de meeste paarden die wij rijden hebben wij als doel de Grand Prix voor ogen. Om dat te bereiken, is het belangrijk dat het paard over een goede galop beschikt. Daarmee bedoel ik een galop met een actief achterbeen en een grijpend voorbeen. Galop is een gang waar je door het rijden minder aan kan verbeteren dan bijvoorbeeld de draf. Het is dus belangrijk dat een jong paard van nature een goede galop heeft. Een paard dat heeTrainingl groot galoppeert, is niet altijd makkelijk. Als ze toch vlug zijn, kan je er mee aan het werk. Maar als ze groot galopperen en traag zijn, wij noemen dat hier ook wel 'galopperen als een schommelstoel'. Dan wordt het een moeilijker verhaal. In het begin – als een paard net zadelmak is – is de galop nog moeilijk. De balans is verstoord door het ruitergewicht en een paard springt makkelijker om, of valt uit de galop. In deze fase rijden we veel rechtuit. Overgangen rijden we van galop naar draf en weer naar galop. Het doel van deze overgangen is het verkrijgen van gehoorzaamheid. Als de balans na verloop van tijd beter is, schakelen we veel in de galop. Naar voren, en weer terug. We beginnen met het schakelen op de volte, omdat dat makkelijker is voor het paard. Als dat goed gaat, schakelen we ook veel op de lange zijde. Het is heel belangrijk dat het paard dat leert en daarin recht blijft.'

Ga voor meer dressuurinstructie naar de Hoefslag Academy
Contragalop: gebroken lijn

'Veel paarden galopperen van nature scheef met de achterhand naar binnen. Dit corrigeren we door de voorhand voor de achterhand te zetten. We doen dit op dezelfde manier zoals omschreven in de eerste aflevering van de zijgangen. In het begin komt de achterhand na enkele stappen weer naar binnen. Dan corrigeer je het weer. Dat blijf je herhalen totdat het paard recht blijft. Daar moet je consequent in zijn. Bij de jonge paarden ligt de focus niet op de aanleuning. Het inwerken met de teugel mag nooit ten koste gaan van de balans en de sprong in galop. Zolang er sprake is van een nageeflijk contact met de mond, is het goed. Het ontwikkelen van de balans, het rechtgericht zijn en de controle over de schakelingen zijn in deze fase veel belangrijker. Heb je dat voor elkaar, dan ga je het pas aan de voorkant afwerken.'
Edward Gal
'Een paard is toe aan de contragalop zodra het paard genoeg balans heeft en er controle is over het galoptempo en de houding. Het is moeilijk om te zeggen hoe lang het duurt voordat je aan de contragalop kan beginnen, omdat dat van paard tot paard verschilt. Maar in het algemeen kan je zeggen, dat als je met een driejarig paard begonnen bent, een paard 4,5 – 5 jaar is voordat je een stap verder kunt en aan contragalop kunt beginnen. Het voorbereiden voor de echte contragalop doen we door het rijden van gebroken lijnen. In het begin rijd je niet helemaal tot X, maar rijd je bijvoorbeeld een gebroken lijn vijf meter. Dat bouw je uit. Het gaat erom dat je het paard kunt sturen, zonder dat het uit balans raakt.'

'Als het rijden van de gebroken lijntjes geen problemen meer oplevert, ga je een stapje verder. Je verandert van hand en je rijdt in contragalop de hoeken door. De eerste keren ronden we de hoeken af, laten we ze wat naar binnen vallen. Je moet bij wijze van spreken 'gas geven' anders vallen ze eruit. Als je te veel gaat corrigeren door het paard terug te rijden, dan krijg je juist problemen. Ze vallen eruit of springen om. Eerst is het belangrijk dat het paard begrijpt wat je bedoelt. Wat ik in mijn training vrijwel nooit doe is het rijden van hele scherpe wendingen in contragalop, bijvoorbeeld het rijden van een slangenvolte met 4 of 5 bogen, of een kleine volte.'

Contragalop: schakelen

Training'Zodra je voelt dat je geen tempo meer hoeft te maken om de contragalop te houden, kan je de contragalop verder afwerken. Dan kan je de hoeken beter doorrijden. We beginnen dan ook te schakelen in contragalop. Enkele passen naar voren en weer terug (foto). Als het paard de hoeken goed doorkomt en kan schakelen in contragalop zonder uit balans te raken, is het toe aan de volgende stap: de changementen. Hier gaan we de volgende aflevering verder op in.'

'Er zijn ook paarden die makkelijk omspringen in de contragalop. Dat heeft alles met balans te maken. Op het moment dat het gebeurt, maak ik een overgang terug naar de draf en galoppeer ik opnieuw aan in de contragalop. Het opnieuw aangalopperen in de contragalop doe ik vanaf de binnenhoefslag naar de hoefslag toe (openingsfoto). Door het op deze manier te doen, maak je het voor het paard logischer om in de contragalop aan te springen. Op het moment dat je paard consequent op deze manier corrigeert als hij omspringt, zal hij dat op een gegeven moment niet meer doen.'

Contragalop: problemen

'Je hebt ook paarden die heel heet worden van de contragalop, en vaak later ook bij het aanleren van de changementen. Mijn huidige toppaard Sisther de Jeu is daar een voorbeeld van. Toch moet je ook met deze paarden de contragalop aanspreken en doorontwikkelen. Maak het ze in het begin, als ze nog erg gespannen raken, makkelijk,Trainingdoor de hoeken af te ronden, en zorg dat je heel duidelijk bent met je (been)hulpen. Stel dat je in de linkercontragalop (op de rechterhand) rijdt. Vraag dan een duidelijke stelling naar links en doe je rechterbeen duidelijk naar achteren. Zo help je je paard door de contragalop heen. Wanneer een sensibel en heet paard begrijpt wat je bedoelt, zal het vanzelf relaxter worden, waarna je je hulpen kan verfijnen.'

'Als het paard goed in balans galoppeert en er controle is over het tempo en de houding kunnen we een stapje verder gaan. We bespraken eerder de contragalop. Maar ook een overgang als galop – stap komt dan in beeld. Ik leer het paard op de volte de overgang van galop naar stap maken. In de volte kan je makkelijker verzamelen. Dat terugrijden is heel belangrijk bij deze oefening.

Je hebt ook paarden die heel heet worden van de contragalop
Doordat je veel schakelingen met je paard rijdt, is het al gewend aan het terugkomen op de teugelhulp. Belangrijk is dat het paard ondanks het terugrijden wel vlug blijft achter. Op het moment dat je die vlugheid, power en het voorwaartse gevoel kwijt bent, rijd je eerst weer naar voren om dat terug te krijgen. Je moet in het terugrijden altijd het voorwaartse gevoel behouden. Op het moment dat je op deze manier de galop zover terug kan rijden tot het tempo van de stap, maak je de overgang. Doordat je altijd het voorwaartse gevoel bewaakt in het terugrijden, komt het bijna nooit voor dat deze overgang door de draf gaat.'
TrainingSommige paarden zijn gespannen in de stap, na zo'n overgang vanuit de galop. Ik blijf in de training net zo lang stappen, totdat het paard optimaal stapt. Hoe je dat doet is per paard verschillend. Soms rijd je ze wat meer over de rug, bij andere paarden werkt het beter als je ze wat korter neemt. Hoe dan ook moet in de training de stap altijd eerst goed zijn, voordat je weer verder gaat en bijvoorbeeld aangaloppeert. Het aangalopperen doe je door het geven van de galophulp. Eigenlijk hetzelfde dus als je van draf naar galop gaat. Ik leer het maken van de overgang van galop naar stap dus aan op de volte.
Als dat goed gaat doe ik het op de diagonaal. Extra moeilijkheid op de diagonaal is dat het paard recht moet blijven. Als je voorwaarden voor elkaar zijn (paard galoppeert in balans met controle over tempo, houding en rechtgerichtheid) zal dat geen probleem zijn. Als je voorwaarden niet voor elkaar zijn, moet je eerst terug naar je basis voordat je verder kan met deze oefening.'