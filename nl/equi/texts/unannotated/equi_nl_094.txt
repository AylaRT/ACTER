Verbeter direct de galop van je paard (+ bonus: 4 audio oefeningen!)
De galop is een gang waarin de ene ruiter heel fijn kan zitten, maar de andere ruiter juist helemaal niet. 
Het goed uitzitten van de galop heeft een heel grote waarde voor de training van je paard. Je kan de galop dan veel beter gebruiken in het los en elastisch maken van je paard.
Problemen die kunnen ontstaan vanuit een verkeerde houding (van de ruiter) in galop zijn bijvoorbeeld:
de 'verkeerde' galop aanspringen. Dit is wanneer je op de linkerhand rijdt en de rechtergalop aanspringt terwijl je graag de linkergalop wilde. 
overkruist galopperen. Hierbij zijn de beide voorbenen van je paard in de (bijv.) linkergalop en de achterbenen in de rechtergalop.
uit de galop vallen. Hierbij maakt je paard een overgang (vaak een slechte overgang) vanuit de galop naar de draf of zelfs stap, zonder dat je dat zelf bedoelde.
niet door willen springen van de galop. Dit is het niet voorwaarts gaan van je paard waarbij je het gevoel hebt dat hij zich wat inhoudt.
vlak galopperen. Je paard springt hier te weinig opwaarts waardoor je paard erg weinig rugwelving heeft. 
door de hoeken vallen. Dit merk je in de hoeken wanneer je paard de binnenbocht neemt en erg naar binnen leunt. 
naar beneden duiken. Wanneer je paard erg veel gewicht op de voorhand neemt zal je paard elke pas naar beneden leunen. Hij trekt je daarbij naar voren uit het zadel. 
Galop probleem vanuit de ruiter of het paard?
Bovenstaande problemen ontstaan niet altijd vanuit de ruiter uiteraard. Het kan ook gebeuren dat het paard de galop niet fijn beheerst waardoor jij als ruiter niet fijn kan zitten. Je paard zal pas verbeteren in de galop als jij hem anders traint door bijvoorbeeld je houding te verbeteren. 
 
Als je iets anders wilt van de ander (je paard) zal je zelf moeten veranderen.
Beter zitten in galop, audio oefeningen
Deze tips helpen je om zelf beter te gaan zitten in galop. Hierdoor kun je in ieder geval je paard beter helpen in balans te blijven waardoor zijn galop direct zal verbeteren.
Zoals je van me gewend ben trek ik oefeningen graag uit elkaar. Je kan niet alles in 1 keer goed doen. Probeer dus eerst alles afzonderlijk van elkaar te oefenen om vervolgend oefeningen met elkaar te gaan combineren.