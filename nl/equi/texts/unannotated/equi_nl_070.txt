Het rijden van middengangen

Elk paard dat regelmatig loopt kan leren uitstrekken, vindt Grand Prix-ruiter Theo Hanzon. Maar de kwaliteit van de verruiming hangt wel samen met het talent van het paard. Een korte handleiding om de middengangen te verbeteren.
Gedragen

'Het basiswerk moet in orde zijn voordat je aan middengangen kunt denken', begint Theo. 'Zorg ervoor dat je op de teugel kunt remmen en op het been naar voren kunt. In dat werk mag een paard niet van houding veranderen. De hals mag niet hoger, lager, korter of langer worden. Als je kunt schakelen terwijl het paard in dezelfde houding blijft lopen, vertrekt je paard vanuit het achterbeen. Het is namelijk heel belangrijk dat het paard in het naar voren rijden zich niet vanuit het achterbeen afzet, maar het achterbeen naar voren brengt en het lijf niet langer maakt. Een paard waarbij dit punt nog niet voor elkaar is, loopt van het achterbeen af. Is dit punt voor elkaar, dan spreken we van een gedragen paard. Er ontstaat een verruiming als je dan voorwaarts rijdt. Dat begint met enkele passen en dat werk je uit tot een volledige diagonaal.'

Uit comfortzone

Theo benadrukt dat grenzen verleggen hoort bij het leren uitstrekken. 'Paarden die het spelletje net leren, vertrekken vaak de eerste passen goed. Zij verruimen met het achterbeen naar voren. Na enkele passen verminderen die goede passen. Dat punt kun je het beste vermijden, door weer terug te rijden naar het punt waar het paard gedragen is. Dat hoeft niet eens een gewone draf te zijn, dit werk zorgt er juist voor dat je meerdere versnellingen krijgt in het drafwerk. Zo ontstaat er een tweede en derde versnelling in het naar voren rijden en wordt die middendraf steeds groter.

Proefgerichte tips

In dit artikel over Middengangen gaat Theo verder in op veel voorkomende problemen bij het rijden van Middengangen, zoals tactverlies en het sterk worden van het paard. Ook geeft hij enkele proefgerichte tips.