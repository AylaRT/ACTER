FIFA erkent corruptie, ziet zichzelf als slachtoffer en start miljoenenslag
FIFA geeft toe dat er omkoping plaats vond onder zijn leden. Maar de Wereldvoetbalbond ziet zichzelf als een slachtoffer van het corruptieschandaal en wil de "tientallen miljoenen dollars" dat het Amerikaans gerecht in beslag heeft genomen van de corrupte leden recupereren.
includes/general/share-horizontal.html includes/general/share-horizontal.html
De FIFA is begonnen met de procedure om het geld dat het Amerikaans gerecht in beslag heeft genomen van corrupte leden terug te krijgen. bij die procedure erkent de FIFA ook dat omkooppraktijken een rol speelde bij het toewijzen van het WK aan Frankrijk in 1998 en aan Zuid-Afrika in 2010. 

Imagoschade
Het Amerikaanse gerecht heeft tientallen voetbalbazen en marketeers aangeklaagd op verdenking van corruptie. Van 41 onder hen eist de FIFA nu geld terug, niet alleen lonen en bonussen, maar eist ook schadevergoedingen voor imagoschade. Het gaat onder meer om Chuck Blazer, Jack Warner en Jeffrey Webb. 

FIFA-voorzitter Gianni Infantino is duidelijk over de voormalige leden. "Zij hebben hun machtspositie bij FIFA en andere internationale voetbalorganisaties misbruikt en zo ernstige en blijvende schade berokkend aan FIFA, haar leden en de voetbalgemeenschap."
Voetbalvelden in plaats van villa's
Infantino belooft dat het gerecupereerde geld goed gebruikt zal worden. "De dollars waren bestemd om voetbalvelden te bouwen, niet villa's en zwembaden; om voetbaluitrustingen te kopen, niet juwelen en auto's; om jeugdspelers en -coaches te ondersteunen, niet om het extravagante leven van voetbal- en sportmarketingverantwoordelijken te financieren. Wanneer FIFA het geld terug heeft, zal het onmiddellijk gaan naar het doel waarvoor het bestemd was: het internationale voetbal ontwikkelen." 

FIFA benadrukt dat minstens tientallen miljoenen dollars zijn verdwenen door omkoping en corruptie. "Dit bedrag kan nog stijgen naarmate het onderzoek vordert", luidt het.
