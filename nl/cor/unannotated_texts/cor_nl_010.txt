China voert doodstraf in voor grootschalige corruptive
In China kunnen betrokkenen bij corruptie voortaan de doodstraf krijgen als de zaak om meer dan dan 3 miljoen yuan (410.000 euro) draait. Dat hebben de Chinese gerechtelijke autoriteiten maandag gemeld. De maatregel, die volgens de autoriteiten "streng", maar "binnen de wet is", kadert in de anticorruptiecampagne binnen de Communistische Partij van China (CCP), waarmee president Xi Jinping drie jaar geleden gestart is.
includes/general/share-horizontal.html includes/general/share-horizontal.html
Personen die schuldig worden bevonden in corruptiezaken waarbij het om "extreem grote sommen" gaat, kunnen de doodstraf krijgen als er "verzwarende omstandigheden" zijn of als hun daden "schadelijke gevolgen hadden voor de samenleving en leidden tot zware verliezen voor de belangen van de staat en het volk". De doodstraf wordt in dergelijke zaken dus niet automatisch opgelegd, maar kan voortaan dus wel door een rechtbank worden uitgesproken.

Het is niet de eerste keer dat China de doodstraf koppelt aan corruptiezaken. In 1997 werd al eens een benedengrens ingesteld van 100.000 yuan, maar uiteindelijk werd de maatregel nooit uitgevoerd. Vorig jaar werd de regel dan ook geschrapt.

Naar aanleiding van de anticorruptiecampagne van president Xi, werden al tientallen voormalige toppolitici en -militairen en bedrijfsleiders veroordeeld tot zware straffen. Onder anderen voormalig minister van Spoorwegen Liu Zhijun werd in 2013 veroordeeld tot de doodstraf met uitstel, omdat hij in totaal voor 60 miljoen yuan aan steekpenningen had aangenomen. Vorig jaar werd zijn straf omgezet tot een levenslange celstraf.
