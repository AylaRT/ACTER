Corruptieniveaus
Sectoren (justitie, politie, enz.) beschrijven welke soort corruptie kan worden aangetroffen in verschillende gebieden. Dit gedeelte behandelt de verschillende vormen van corruptie, inclusief steekpenningen en smeergeld. Alle informatie is gebaseerd op informatie die openbaar beschikbaar is en moet worden gezien als algemene richtlijn aangaande de verschillende soorten corruptie die in het land voorkomen.

Corruptieniveaus in de verschillende sectoren geven aan waar er corruptie kan worden aangetroffen. De niveaus worden als volgt bepaalt:
Individuele corruptie: Corruptie die vooral plaatsvindt in betrekkingen tussen individuele burgers en ambtenaren en autoriteiten.
Bedrijfscorruptie: Corruptie die vooral plaatsvindt in betrekkingen tussen bedrijven/ondernemingen en ambtenaren en autoriteiten.
Politieke corruptie: Corruptie die plaatsvindt in de hogere niveaus van het openbaar bestuur en op politiek niveau.
Frequentie verwijst naar kwantitatieve onderzoeken over corruptie in de betrokken sectoren.

Rechterlijke macht

Individuele corruptie
De Heritage Foundation 2013 wijst erop dat de Belgische rechtelijke macht wordt gerespecteerd en als eerlijk en onafhankelijk wordt gezien. De gerechtelijke procedures kunnen in de praktijk traag en langdurig zijn. Volgens Transparency International's Global Corruption Barometer 2013 vond meer dan twee vijfde van de onderzochte huishoudens in België dat de rechterlijke macht corrupt was.
Bedrijfscorruptie
Uit het Global Competitiveness Report 2013-2014 van het Economisch Wereldforum blijkt dat buitenlandse bedrijven de rechterlijke macht als eerder onafhankelijk beschouwen.
Dit wordt bevestigd door de beschrijving van het Amerikaanse ministerie van Buitenlandse Zaken 2013 die de Belgische rechterlijke macht als middel voor het oplossen van handelsgeschillen beschouwd, en België is lid van het Internationaal Centrum voor beslechting van investeringsgeschillen (ICSID), en contracten omvatten regelmatig een een ICSID-arbitrageclausule. In hetzelfde rapport wordt opgemerkt dat een toenemende achterstand van rechtszaken en een tekort aan rechters aanzienlijke vertragingen bij de rechtbank kan veroorzaken.
Politieke corruptie
Volgens de National Integrity System Assessment 2012 van Transparency International zorgde de oprichting van de Hoge Raad voor Justitie ervoor dat het aanwerven en bevorderen van rechters objectiever verloopt; maar bepaalde risico's voor de rechterlijke onafhankelijkheid blijven, bijvoorbeeld vonnissen kunnen door media en publiek worden beïnvloed en occasioneel werd er politieke inmenging waargenomen. Bovendien, hetzelfde rapport merkt ook op dat er meer inspanningen moeten worden geleverd voor het bevorderen van de integriteit van het beleid in de rechterlijke macht. In het huidige rechtssysteem zijn de tekorten onder andere het gebrek aan gedragscodes en -regels voor de leden van het Belgische parlement en het ontbreken van regels voor problemen zoals geschenken en belangenconflicten.
Politie

Individuele corruptie
Individuele corruptie is laag bij de Belgische politie. Volgens het Amerikaanse ministerie van Buitenlandse Zaken 2012 werden er in 2010 1174 klachten door de Belgische Algemene Inspectiedienst onderzocht. Hiervan hadden zes klachten betrekking op corruptie en 3 hadden betrekking op misbruik van macht. De politie, zowel op federaal, lokaal als militair niveau wordt streng gecontroleerd. De overheid heeft de nodige mechanismen voor het onderzoeken van corruptie en effectief bestraffen van corruptiezaken uitgewerkt.
Politieke corruptie 
Volgens een artikel van Helihub, in februari 2011, werden er 30 onderzoeken geopend tegen de Air Support Unit (onder de federale politie) van Melsbroek Airport voor beschuldigingen van corruptie. In de loop van het onderzoek werden computers, documenten, rekeninguitreksels en logboeken door de onderzoeksinstanties in beslag genomen. De beschuldigingen omvatten: privégebruik van politiehelikopters, niet-naleven van officiële aanbestedingsprocedures, onregelmatigheden bij in contact treden met particuliere bedrijven.
In een artikel van 2012 meldde Lesior dat er een politie-onderzoek werd uitgevoerd voor corruptie bij de aanschaf van kleine wapens voor de politie.
Licenties, infrastructuur en nutsvoorzieningen

Individuele corruptie
Volgens Transparency International's Global Corruption Barometer 2013 betaalde een onbeduidend aantal van de onderzochte huishoudens steekpenningen aan registratie- en vergunningsdiensten en aan openbare diensten. Dit is vergelijkbaar met het aantal corruptiegevallen in het onderwijs, medische diensten en gezondheidszorg in het land. In het algemeen, de gerapporteerde cijfers voor corruptie in de categorieën Licenties, Infrastructuur en Nutsvoorzieningen zijn laag in België.
Bedrijfscorruptie 
Volgens het Amerikaanse ministerie van Buitenlandse Zaken 2013, is de Belgische markt - net zoals de meeste EU-lidstaten - onderworpen aan strenge regels met betrekking tot veiligheid, arbeidsomstandigheden, import- en exportcontroles, consumentenbescherming, bescherming van de mededinging, en anderen. De Belgische administratie is in het algemeen voorspelbaar en betrouwbaar met een beperkt aantal klachten aangaande administratieve rompslomp.
Registratie en domeinen

Individuele corruptie
In het afgelopen jaar betaalde volgens Transparency International's Global Corruption Barometer 2013 een onbeduidend aantal van de onderzochte huishoudens steekpenningen voor kadastrale diensten.
Bedrijfscorruptie
Het Amerikaanse ministerie van Buitenlandse Zaken 2013 meldt dat in het algemeen de eigendomsrechten gewaarborgd zijn in België, als gevolg van het goed functionerende rechtssysteem. Hetzelfde standpunt wordt weerspiegeld in het Global Competitiveness Report 2013-2014 van het Economisch wereldforum waar de ondervraagde bedrijfsleiders de bescherming van eigendomrechten in België als relatief sterk beschouwt.
Belastingdienst

Individuele corruptie
In het afgelopen jaar betaalde volgens Transparency International's Global Corruption Barometer 2013een onbeduidend aantal van de onderzochte huishoudens steekpenningen aan de belastingsdienst.
Bedrijfscorruptie 
Volgens het Global Competitiveness Report 2013-2014 van het Economisch Wereldforum beschouwden bedrijfsleiders de financiële regelgeving als vierde meest problematische factor om in België te ondernemen.
Volgens een artikel dat in januari 2012 door AmCham Belgium werd gepubliceerd, introduceerde België een wettelijke regelgevend systeem waarbij iedereen die betrokken is in belastingfraude of sociale fraude zijn/haar illegaal inkomen kan aangeven, om boetes te voorkomen. In 2012 werkte de Belgische regering van België een wetsvoorstel uit dat de maximale straffen voor fiscale fraude verhoogt, van de huidige EUR 125.000 tot EUR 3.000.000.
Douanediensten

Individuele corruptie
Het anti-corruptiebeleid van de Belgische douane benadrukt de individuele verantwoordelijkheid van douanebeambten. Volgens een artikel uit 2011 dat door World Customs Journal werd gepubliceerd, liep er van 2008 tot 2010 een anti-corruptietrainingprogramma dat door de Belgische douane werd geïntroduceerd. De training was onderdeel van een bewustwordingscampagne om douanebeambten meer bewust te maken van corruptie op de werkplaats. De beambten kregen een theoretische opleiding over het wettelijk kader, de oorzaken van corruptie en sociale gevolgen van corruptie.
Uit de Global Corruption Barometer 2013 van Transparency International blijkt dat in het afgelopen jaar een zeer klein aantal van de onderzochte Belgische huishouden steekpenningen aan douanediensten hebben betaald.
Bedrijfscorruptie 
Volgens het Enabling Trade Report 2012 van het Economisch wereldforum worden de Belgische douanediensten door bedrijfsleiders als relatief transparant beschouwd, op het vlak van onregelmatige betalingen tijdens het exporteren en importeren van goederen.
Overheidsopdrachten en contracten toekennen

Bedrijfscorruptie
Volgens het Global Competitiveness Report 2013-2014 van het Economisch wereldforum vindt het oneigenlijk gebruik van publieke middelen zelden plaats in België. Verder blijkt uit het onderzoek dat België relatief hoog scoort als het gaat om het vermijden van vriendjespolitiek in de overheidsbeslissingen op het vlak van beleid en contracten.
Er wordt bedrijven aangeraden om een gespecialiseerd zorgvuldigheidssysteem voor openbare aanbestedingen te gebruiken, om kosten te vermijden en het risico op corruptie bij opdrachten te vermijden.
Meer informatie over overheidsopdrachten vindt u in 'Openbare corruptiebestrijdingsinitiatieven' in het hoofdstuk Initiatieven.
Politieke corruptie
Sinds 1999 heeft België op grote schaal haar anti-omkoopwetten gewijzigd, alsook de fiscale aftrekbaarheid van steekpenningen om openbare aanbestedingen in het buitenland te waarborgen, die niet langer zijn toegestaan . Volgens het Amerikaanse ministerie van Buitenlandse Zaken 2013 zijn overheidsopdrachten en aanbestede openbare werken gevoelig voor corruptie, zoals blijkt uit een aantal recente rechtszaken.
Volgens het Amerikaanse ministerie van Buitenlandse Zaken 2011 komt corruptie bij de overheid in België uiterst zelden voor. Een voorbeeld is een zaak betreffende een oud-minister / president van het Waalse Gewest die druk op een stad uitoefende om nieuwe facturen van een aannemer te aanvaarden.
Meer informatie over overheidsopdrachten vindt u in 'Openbare corruptiebestrijdingsinitiatieven' in het hoofdstuk Initiatieven.
Openbare corruptiebestrijdingsinitiatieven

Wetgeving: De Belgische anti-omkoopwetgeving werd in 1999 herzien zodat extraterritoriale omkoping tot de bevoegdheid van de Belgische rechtbanken behoort. Het Belgische Wetboek van Strafrecht omvat publieke en private omkoping, passieve en actieve omkoping, die strafbaar zijn, en omkoping van nationale en buitenlandse ambtenaren is een ernstig strafbaar feit volgens de wetgeving. Volgen Anti-bribery and Corruption Law Multi-Jurisdiction Client Guide 2012 van McDermott Will & Emery hebben de Belgische rechtbanken een brede bevoegdheid in corruptiezaken, met inbegrip van feiten die in België of het buitenland worden gepleegd, door Belgische staatsburgers of buitenlanders. Op het omkopen van een ambtenaar staat een maximale gevangenisstraf van 10 jaar en een boete tot 1,1 miljoen euro, terwijl de maximale boete voor bedrijven 2,2 miljoen euro bedraagt . Private commerciële omkoping door een persoon kan leiden tot een gevangenisstraf van maximaal drie jaar en een boete van maximaal 275.000 euro. Voor bedrijven en andere rechtspersonen bedraagt de maximale boete EUR 550.000, terwijl de straffen voor zowel publieke als private omkoping extra sancties kunnen bevatten: uitsluitingssystemen en verbeurdverklaring. België heeft de volgende verdragen ondertekend en geratificeerd: OECD Convention on Combating Bribery of Foreign Public Officials in International Business Transactions en Verdrag van de Verenigde Naties tegen corruptie. België is een van de landen die een uitzondering maakte voor smeergeld in zijn wetgeving. Ga naar Lexadin World Law Guide voor een verzameling van de wetgeving in België
Overheidsstrategieën: Volgens een CDBC-presentatie voor de Belgische Centrale Dienst voor de Bestrijding van Corruptie zet het federaal veiligheidsplan het Belgische anti-corruptiebeleid voort. Het plan wijst op de negatieve gevolgen van corruptie en situeert het anti-corruptiebeleid van het land rond twee projecten. het plan richt zich op de effecten van corruptiebestrijding en rechtshandhaving als efficiënte middelen voor het moderniseren van de civiele dienst en reorganisatie van het financieel controlesysteem. Het voorziet ook de oprichting van een federaal anti-corruptienetwerk voor de coördinatie van de corruptiebestrijdingsinspanningen van de verschillende overheden en instellingen.

Corruptiebestrijdingsinstellingen: De Centrale Dienst voor de Bestrijding van Corruptie (CDBC), de CDBC werd opgericht tijdens de hervorming van het Belgische wethandhavingssysteem. CDBC is een onderdeel van de Directie van de bestrijding van de economische en financiële criminaliteit in de Belgische federale politie. Het onderzoekt complexe en ernstige gevallen van corruptie in de openbare dienst en de private sector. CDBC werkt ook aan gerelateerde feiten, zoals verduistering, oneigenlijk gebruik en belangenconflicten in het ambtenarenapparaat, overheidsopdrachten en uitgevende instanties, vergunningen, goedkeuringen en acceptaties. Volgens het Amerikaanse ministerie van Buitenlandse Zaken 2012 heeft de CDBC nog steeds te lijden onder een gebrek aan personeel. 
Federale gerechtelijke politie: Dit bureau onderzoekt high-profile gevallen van corruptie en private corruptie. Het rapporteert aan zowel de minister van Binnenlandse Zaken als de minister van Justitie en wordt geleid door de directeur-generaal. 

Algemene inspectie van de federale en lokale politie (AIG): AIG is de interne corruptiebestijdingsautoriteit binnen de politie. De algemene inspectie rapporteert aan, en is ondergeschikt aan, de minister van Binnenlandse Zaken en de minister van Justitie. De bevoegdheden van de AIG omvatten toezicht en monitoring, en leiden van inspecties en onderzoeken van de politie. Het kan aanbevelingen, consultaties en opleiding geven, in de loop van zaken in behandeling met betrekking tot discipline, dienstregulering en strafzaken, zoals corruptie onder de federale en de lokale politie.

Ministerie van Justitie: Corruptiewetten worden gezamenlijk door het ministerie van Justitie en het ministerie van Binnenlandse Zaken afgedwongen. Onderzoeksrechters hebben de bevoegdheid van de rechtbanken en handhaven de corruptiewetten namens het ministerie van Justitie, terwijl de federale politie bevoegd is in alle strafzaken en corruptiewetten handhaven in opdracht van het ministerie van Binnenlandse Zaken.

Belgische Cel voor Financiële Informatieverwerking (CFI): Deze cel wordt geleid door een magistraat en bevat juridische en financiële experts, evenals een hogere officier van de federale politie. De cel heeft onafhankelijke administratieve autoriteiten en semi-rechterlijke functies. Opgericht in 1993, is verantwoordelijk voor de verwerking van verdachte financiële transacties met betrekking tot het witwassen van geld en financiering van terrorisme.

Klokkenluiden: Op Vlaams niveau bestaat er een klokkenluiderswet, en er werden verschillende gelijkaardige wetsvoorstellen ingediend op het federale niveau. Het meest recente federaal wetsvoorstel dat werd ingediend, werd door Transparency International Belgium's 2013 report als complicerende procedures voor klokkenluiders geïdentificeerd en ontbreekt de oprichting van een instantie die zich bezighoudt met het onderzoeken van de bezorgdheden van klokkenluiders. Het rapport wijst erop dat er op Vlaams niveau een betere bescherming van klokkenluiders nodig is, zoals vertrouwelijkheid en opties voor herplaatsing. Momenteel worden klokkenluiders in de private sector niet beschermd, volgens hetzelfde TI-rapport.

Procureur-generaal des Konings: De procureur-generaal des Konings opent het vooronderzoek, ook bij corruptiezaken. Verantwoordelijk voor beleidsbeslissingen en de prioritering van zaken en procedures, indien nodig, wordt de procureur-generaal des Konings ondersteund door procureurs des Konings.

Federale Ombudsman: Volgens de officiële website van de federale Ombudsman is deze instantie verantwoordelijk voor het onderzoeken van klachten over de werking van de federale administratieve autoriteiten. De federale Ombudsman voert ook onderzoek naar de werking van de federale overheidsdiensten en brengt regelmatig verslag uit aan het Parlement.

E-governance: Volgens het rapport e-Government Studies Belgium 2008 van de OESO raakten de ontwikkelingen inzake e-government op het einde van de jaren 1990 in stroomversnelling, dankzij de snelle ontwikkeling van het internet en verhoogd gebruik van ICT namen de programma's toe. Het elektronisch aanbestedingssysteem is in werking, met betrekking tot de volledige online beschikbaarheid van diensten voor bedrijven en burgers. Verder heeft België onlangs haar positie in de internationale benchmarks verbeterd. Volgens het 2009 rapport Smarter, Faster, Better e-Government - 8th Benchmark Measurement Report van de Europese Commissie staat België op de 16 plaats - van de 27 EU-lidstaten - voor online beschikbaarheid van e-government en op de 12de plaats voor online geavanceerdheid.

Overheidsopdrachten: In het algemeen is het aanbestedingsproces transparant en vrij van politieke beïnvloeding en corruptie, en er wordt een elektronische biedsysteem gebruikt voor offertes. De Commissie Overheidsopdrachten is op federaal niveau het adviesorgaan dat verantwoordelijk is voor het voorstellen en amenderen van ontwerpteksen voor het omzetten van de EU-richtlijnen betreffende overheidsopdrachten. De Federale Overheidsdienst Kanselarij van de Eerste Minister - Afdeling Overheidsopdrachten fungeert als secretariaat van de Commissie inzake overheidsopdrachten. Het is verantwoordelijk voor de voorbereiding, coördinatie en controle van de wetgeving inzake overheidsopdrachten en, meer specifiek, de harmonisatie van de EU-wetgeving met de Belgische wetgeving. Volgens een vergelijkend onderzoek 2010 gelanceerd door het Italiaanse voorzitterschap exploiteert België een gecentraliseerd systeem voor aanbestedingen, met de centrale aanbestedingsinstelling voor federale diensten (CMS) om openbare aanbestedingen te verwerken en controleren. Kleinere sectorale aanbestedingsinstanties bestaan, bijvoorbeeld voor de federale politie. Een centraal portaal biedt toegang tot de vereiste informatie met betrekking tot aanbestedingen. Er zijn drie wetten in België over het toekennen en uitvoeren van overheidsopdrachten: 1) De wet van 24 december 1993 betreffende overheidsopdrachten en bepaalde contracten voor werkzaamheden, leveringen en diensten, die momenteel van kracht is, 2) de wet van 15 juni 2006 betreffende de overheidsopdrachten en sommige contracten voor werken, leveringen en diensten; en 3) de wet van 16 juni 2006 betreffende het toekennen van contracten, informatie aan kandidaten en bieders en wachttijden voor overheidsopdrachten en bepaalde contracten voor werken, leveringen en diensten.
Private corruptiebestrijdingsinitiatieven
Media: Vrijheid van meningsuiting en persvrijheid worden beschermd door de grondwet, en de overheid respecteert over het algemeen deze rechten, volgens het Amerikaanse ministerie van Buitenlandse Zaken 2012. Volgens Transparency International Belgium's National Integrity System Assessment 2012 is de media grotendeels vrij en onafhankelijk; echter, er werden verbanden gevonden tussen politici en journalisten en er werd soms commerciële druk op de media uitgeoefend. Uitgebreide onderzoeken naar journalisten zijn zeldzaam, en er bestaan gedragscodes voor journalisten en mechanismen om hun integriteit te controleren. Reporters Without Borders 2013 plaats België op de 21ste plaats van 179 landen, terwijl Freedom House 2013 het land op de tweede plaats van 179 landen plaatst en haar media-omgeving als 'vrij' bestempelt. 
Civiele samenleving: Vrijheid van vergadering en vereniging wordt gewaarborgd door de Grondwet en wordt over het algemeen in de praktijk gerespecteerd. Volgens het OESO-rapport uit 2012 over de toepassing van het verdrag inzake de bestrijding van omkoping, trok een reeks schandalen in het midden van de jaren 1990 met betrekking tot omkoping van ambtenaren en politieke financiering de publieke aandacht. Terwijl een nieuwe wet op non-profit organisaties het beheer en de transparantie in de sector versterkte, werden er maatregelen genomen om valse non-profit organisaties aan te pakken.

Transparency International Belgium (TI België): Opgericht in 1993, TI Belgium is de lokale afdeling van Transparency International (TI). Transparency International werkt constructief samen met de overheid, particuliere sector en civiele samenleving. In 2011 hield Transparency International Belgium conferenties over de gevolgen van de UK Bribery Act voor bedrijven in België en de lessen die geleerd werden uit de zaak Siemens. 
Politiek klimaat 
Volgens verschillende rapporten vormt corruptie geen groot probleem in België. Freedom House 2013 meldt dat corruptie in België 'relatief zeldzaam' is. In 2011 was de overheid niet betrokken in grote corruptiezaken. Uit een vergelijkende analyse, aangehaald in Transparency International's National Integrity Systems Assessment 2012, blijkt dat de corruptieperceptie van de ondervraagde bedrijven en het brede publiek - in vergelijking met andere EU-landen - hoger is dan deze van de Scandinavische landen, maar lager in vergelijking met de omringende landen, zoals Frankrijk. Gevraagd naar de omvang van corruptie in de afgelopen twee jaar, antwoordde 22% van de ondervraagde Belgen in Transparency International's Global Corruption Barometer 2013 dat het corruptieniveau veel is afgenomen, terwijl slechts 9% zegt dat het corruptieniveau veel is toegenomen. Maar als men vraagt naar de inspanningen van de Belgische regering in de strijd tegen corruptie beschouwt 49% van de huishoudens dit als 'ondoeltreffend', terwijl slechts 9% dit als 'doeltreffend' beschouwd. Bovendien beschouwt 67% van de huishoudens de politieke partijen als 'corrupt' of 'zeer corrupt', waardoor deze als de meest corruptie instellingen van het land worden gezien.
In maart 1999 herziet België haar anti-omkoopwet, waardoor het omkopen van buitenlandse ambtenaren een strafbaar feit wordt. In België trad het OESO-corruptieverdrag in september 1999 in werking. Transparency International raadt in haar OECD Anti-Bribery Convention Progress Report 2012 de Belgische regering aan om de coördinatie tussen het Openbaar Ministerie en de verschillende politiediensten te verbeteren, alsook dat het Centraal Bureau Corruptiebestrijding onmiddellijk op de hoogte wordt gebracht als er nieuwe corruptiezaken aan het licht komen, en meer vrijheid en middelen krijgt om corruptie te bestrijden. Hetzelfde rapport beveelt verder aan dat de overheid de rechterlijke macht meer middelen geeft zodat het beter is uitgerust om zowel financiële als economische misdrijven te bestrijden.
Bedrijven en corruptie 
Volgens het Amerikaanse ministerie van Buitenlandse Zaken 2013 heeft België een open economie die sterk afhankelijk is van de internationale handel. Transparency International's National Integrity Systems Assessment 2012 merkt op dat de Belgische wetgeving ter bestrijding van corruptie goed ontwikkeld is en de transparantie bevordert. Het bedrijfsleven wordt gekenmerkt door een laag aantal overtredingen dat aan de autoriteiten wordt gemeld en door matige naleving door bedrijven betreffende het voorkomen van corruptie. In veel bedrijven en bedrijfsorganisaties ontbreekt een geavanceerd beheer van integriteitsproblemen. De bedrijven spannen zich in om interne corruptie te bestrijden, maar hun actieve betrokkenheid in een breed anti-corruptiebeleid is beperkt.
Volgens het Global Competitiveness Report 2013-2014 van het Economisch Wereldforum is corruptie een van de minst problematische factoren om met België zaken te doen. De drie meest problematische factoren zijn volgens het onderzoek: de restrictieve arbeidswetgeving, belastingtarieven en inefficiënte overheidsbureaucratie. Toen er aan de ondervraagde bedrijfsleiders werd gevraagd om hun perceptie van begunstiging door overheidsambtenaren in het toekennen van contracten aan bevriende bedrijven en personen te beoordelen, dan gaven deze een score van 4 op een 7-puntenschaal (1 'altijd vriendjespolitiek' en 7 'nooit vriendjespolitiek'). Het Amerikaanse ministerie van Buitenlandse Zaken 2013 meldt dat overheidsopdrachten en aanbestede openbare werken gevoelig zijn voor corruptie, zoals blijkt uit een aantal recente rechtszaken. De huidige anti-omkopingwetgeving werd in 1999 grondig herzien, waardoor steekpenningen niet langer fiscaal aftrekbaar zijn voor Belgische bedrijven die door middel van steekpenningen buitenlandse overheidsopdrachten veilig willen stellen. Buitenlandse investeerders die willen bieden op openbare aanbestedingen worden geadviseerd om een gespecialiseerd zorgvuldigheidssysteem voor openbare aanbestedingen te gebruiken.
Inzake het ethische gedrag van Belgische ondernemingen in het buitenland rangschikt Transparency International's Bribe Payers Index 2011 België als 3de van de 28 grootste wereldeconomieën, wat aangeeft dat de waargenomen waarschijnlijkheid dat Belgische bedrijven in het buitenland zich inlaten met omkoping zeer klein is.
Regelgeving 
Volgens het Amerikaanse ministerie van Buitenlandse Zaken 2013 heeft België een algemeen transparant mededingingsbeleid en een doeltreffend juridisch systeem. De wetgeving is over het algemeen ontworpen en geïmplementeerd om verstoringen te voorkomen en investeringen te bevorderen, en de wetten worden geharmoniseerd met deze in de andere EU-lidstaten. Verder heeft België een sterk systeem voor de bescherming van kleine en middelgrote bedrijven en een doeltreffend systeem van werknemercommissies en vakbonden. In 2004 heeft de Belgische regering een proces gestart om bepaalde administratieve procedures te vereenvoudigen. Door dit proces werden bestuurlijke capaciteit en personele middelen van het mededingingsbeleid versterkt.
Volgens het Amerikaanse ministerie van Buitenlandse Zaken 2013 worden de eigendomsrechten in België over het algemeen goed beschermd door de wet, en de rechterlijke macht wordt als onafhankelijk en doeltreffend bij het afdwingen van eigendomsrechten beschouwd. Het land voldoet aan zeer hoge normen voor de bescherming van intellectuele eigendomsrechten. Niettemin wordt België geconfronteerd met een aantal commerciële en particuliere inbreuken - muziekpiraterij via internet en het illegaal kopiëren van software. België maakt deel uit van het Internationaal Centrum voor beslechting van investeringsgeschillen (ICSID) en omvat regelmatig voorzieningen voor ICSID-arbitrage in zakelijke en investeringsovereenkomsten.  
Volgens het Global Competitiveness Report 2013-2014 van het Economisch Wereldforum behoren de restrictieve arbeidswetgeving en inefficiënte overheidsbureaucratie tot de meest problematische factoren voor het zakendoen in België. Ondanks deze factoren moet een ondernemer drie administratieve procedures doorlopen om een bedrijf op te richten. Deze procedures nemen ongeveer 4 dagen in beslag, kosten ongeveer 5% van het inkomen per hoofd, dit is minder ingewikkeld en tijdrovend dan het OESO-gemiddeld volgens de Wereldbank en IFC's Doing Business 2014. Ga naar Lexadin World Law Guide voor een verzameling van de wetgeving in België.
