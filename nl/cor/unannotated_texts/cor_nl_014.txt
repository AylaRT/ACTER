Iraanse miljardair ter dood veroordeeld wegens fraude
Een rechtbank veroordeelde Babak Zanjani voor corruptie en daar staat in Iran de doodstraf op.
De Iraanse miljardair Babak Zanjani is ter dood veroordeeld. De 41-jarige zakenman stond terecht voor verduistering. Een rechtbank veroordeelde hem uiteindelijk voor corruptie en daar staat in Iran de doodstraf op. Dat zegt een woordvoerder van de Iraanse justitie zondag tegen de staatstelevisie.
Zanjani werd in december 2013 opgepakt. Hij zou 2,8 miljard dollar aan olieopbrengsten verduisterd hebben. De Iraanse regering gaat er prat op dat het geld de staat toebehoort. Hij werd samen met twee kompanen veroordeeld.
Zanjani, die een geschat vermogen van 10 miljard dollar heeft, is een invloedrijke zakenman in Iran en bezit talloze bedrijven, waaronder een luchtvaartmaatschappij. Hij kan in beroep gaan tegen zijn straf.

