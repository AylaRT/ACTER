Speelt digoxine nog een rol bij chronisch hartfalen? 
In het Engelse plaatsje Shropshire aan het eind van de achttiende eeuw schreef een kruidenvrouwtje lijders aan waterzucht een kruidenmengsel voor. Het werkte en het wekte de nieuwsgierigheid op van William Withering, de dorpsarts. Wat kon zij wat hij niet kon? Met zijn grote plantkundige kennis wist hij uit het mengelmoesje van kruiden het werkzame bestanddeel te isoleren: digitalis. Nu, ruim 200 jaar later, is het 'wondermiddel' nog steeds in gebruik ondanks de komst van de moderne geneesmiddelen. Tegelijkertijd bestaat de kans dat digitalis in de toekomst door de komst van nog nieuwere middelen het veld zal ruimen. Maar tot op de dag van vandaag is het medicijn onderwerp van felle discussies tussen voor- en tegenstanders. Waar gaat het om?