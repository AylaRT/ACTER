Zichtbare winst van preventie 
In een praktijk van 10.000 patiënten zouden 15 patiënten met een bekende hart- en vaatziekte geen nieuw infarct of CVA krijgen als huisartsen de doelen van het nieuwe Britse huisartsencontract zouden halen. Engelse onderzoekers berekenden hoeveel patiënten in een fictieve praktijk van 10.000 patiënten baat zouden hebben bij het halen van de preventieve doelen zoals de norm van een cholesterolwaarde =5 mmol/l bij 60% van de patiënten met een bekende hart- en vaatziekte. De onderzoekers gingen uit van de effectiviteit van cholesterolverlaging, acetylsalicylzuurgebruik, bloeddrukverlaging, ACE-remmers (bij hartfalen) en griepvaccinatie.