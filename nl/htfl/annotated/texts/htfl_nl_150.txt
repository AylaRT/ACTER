Cardiovasculaire medicatie
Medicijnen hebben dikwijls invloed op hartfrequentie, aortadruk en slagvolume, waardoor de normale reactie op inspanning verandert. Bloeddruk en hartslag moeten gecontroleerd worden om binnen veilige marges therapie te kunnen geven. Een wijziging in medicijngebruik verandert vaak het arbeidsvermogen van de patiÃ«nt. Bloeddrukverlagende middelen verlagen in het algemeen zowel de systolische als de diastolische bloeddruk tijdens inspanning, maar kunnen ook de hartslag in rust veranderen en een remmend effect hebben op de stijging van de hartslag tijdens inspanning. Cardiovasculaire medicijnen kunnen orthostatische hypotensie veroorzaken, waardoor een verhoogd valrisico ontstaat. De reacties van het lichaam op het gebruik van cardiovasculaire middelen tijdens inspanning worden in dit hoofdstuk beschreven, alsook een manier om hier als fysiotherapeut mee om te gaan.