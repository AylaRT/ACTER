Praktische wegwijzers bij chronische nierschade 
Chronische nierschade (CNS) komt veel voor: meer dan 10% van de Nederlandse populatie heeft een vorm van chronische nierschade. Risicofactoren en behandeling van chronische nierschade, diabetes en cardiovasculaire aandoeningen zijn aan elkaar gerelateerd. Bij preventie en opsporing ga je dus niet uit van de afzonderlijke aandoeningen, maar benader je ze geïntegreerd.
Bijvoorbeeld: bij diabetes let je ook op chronische nierschade. En ook bij behandeling ga je niet uit van één aandoening, maar integreer je de behandelwijzen voor verschillende aandoeningen. Dit artikel geeft je daarvoor hulpmiddelen en instrumenten. Zo kun je chronische nierschade opsporen en verdere schade helpen beperken.