Het gebruik van bètablokkers bij licht tot ernstig chronisch harfalen
Sinds enkele jaren is het gebruik van bètablokkers algemeen aanvaard voor de behandeling van gestabiliseerd functioneel hartfalen klassen II en III. Gerandomiseerd onderzoek uitgevoerd bij patiënten met stabiel chronisch hartfalen behandeld met angiotensine-converterend-enzymremmers (ACE-remmers), diuretica, en digitalis toont een bijkomende mortaliteitsafname van ongeveer 35% wanneer bètablokkers aan
de behandeling worden toegevoegd. Recentere gegevens uit de COPERNICUS-studie ondersteunen zelfs het gebruik van bètablokkers voor de postacute of chronische functionele klasse-IV-patiënt. Het blijft echter uiterst belangrijk om deze geneesmiddelen op de juiste wijze toe te dienen. Het starten gebeurt met een lage dosis en alleen bij gestabiliseerde, euvolemische, vooraf optimaal behandelde patiënten; het opvoeren mag slechts om de 2 tot 4 weken gebeuren. In de beginfase is vooral bij een bepaalde subgroep een tijdelijke klinische verslechtering mogelijk.
De gunstige effecten van bètablokkers op levenskwaliteit en symptomatologie zijn, zeker op korte termijn, relatief gering, maar zowel de hospitalisatiefrequentie als de mortaliteit dalen significant.