Aliskiren: zal een nieuw werkingsmechanisme ook betere klinische uitkomsten geven? 
Renine splitst van angiotensinogeen het decapeptide angiotensine-I af,dat door het angiotensine converting enzyme (ACE) wordt omgezet in angiotensine-II. De rol van het renine-angiotensine-aldosteron systeem (RAAS) bij de regulatie van de bloeddruk, maar ook bij de progressie van ziekten als hartfalen en nierinsufficientie wordt steeds beter onderkend. Angiotensine converting enzyme remmers (ACE-remmers) en angiotensine-II receptor blokkers (ARBs) spelen bij de behandeling van deze ziektebeelden inmiddels een belangrijke rol. Een derde categorie geneesmiddelen met een aangrijpingspunt op het RAAS zijn de renine remmers,waarvan aliskiren als eerste in 1997 door de FDA (en nu ook door EMEA) geregistreerd is voor de behandeling van hypertensie.