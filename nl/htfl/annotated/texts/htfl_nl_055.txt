Niet-farmacologische behandeling van hartfalen: implanteerbare cardioverter-defibrillator en cardiale-resynchronisatietherapie 

- Niet-farmacologische behandeling van hartfalen, in het bijzonder een implanteerbare cardioverter-defibrillator (ICD) en cardiale-resynchronisatietherapie ofwel biventriculaire kamerstimulatie, verbetert symptomen en overleving bij patiënten met hartfalen.

- Na een eerdere hartstilstand is een ICD bij veel patiënten met hartfalen geïndiceerd, tenzij er reversibele oorzaken worden aangetoond.

- Geselecteerde patiënten met een linkerventrikelejectiefractie ≤ 35 op basis van ischemische (meer dan 40 dagen na myocardinfarct) of niet-ischemische cardiomyopathie komen in aanmerking voor ICD-implantatie als primaire preventie van acute hartdood.

- Patiënten die ondanks maximaal medicamenteuze therapie ernstige symptomen blijven houden, een linkerventrikelejectiefractie ≤ 35 en een breed QRS-complex hebben, komen in aanmerking voor cardiale-resynchronisatietherapie ter verbetering van symptomen en overleving.
