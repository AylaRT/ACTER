Is amiodaron wel veilig bij hartfalen?
Hartfalen (HF) is een complex klinisch syndroom dat kan leiden tot plotse dood. Het antiaritmicum amiodaron zou dit risico verkleinen. Er zijn diverse, niet altijd vergelijkbare, onderzoeken gedaan met amiodaron en de resultaten spreken elkaar tegen. Amiodaron beïnvloedt de ion-kanalen van natrium, kalium en calcium en tevens alfa- en bèta-adrenerge receptoren. Dit leidt tot diverse elektrofysiologische effecten met inbegrip van vermindering van de geleidingssnelheid van de hartspier. Amiodaron hoopt zich op in hartspierweefsel, waardoor bradyaritmieën kunnen ontstaan, wat weer kan leiden tot plotse dood bij gevorderd hartfalen. Ook is amiodaron in verband gebracht met tachyaritmieën, zoals torsades de pointes die optreden in geval van laag kalium en magnesium.