Voorlichting aan en begeleiding van patiënten met chronisch hartfalen 
Als gevolg van de vergrijzing van de bevolking en een verbeterde overleefkans na een hartinfarct neemt het aantal patiënten met chronisch hartfalen toe. Veel oudere patiënten hebben hartfalen, een chronische aandoening gedefinieerd als een complex van klachten en verschijnselen ten gevolge van een tekortschietende pompwerking van het hart' Klachten die optreden zijn vermoeidheid, kortademigheid en vochtophopingen in het lichaam.