Metformine en thiazolidinedionen bij ouderen met hartfalen en diabetes mellitus
Bij gebruik van metformine en thiazolidinedionen worden de weefsels gevoeliger voor insuline. Volgens de Amerikaanse bijsluiter bij metformine is dit middel gecontra-indiceerd bij mensen met hartfalen die daarvoor medicatie nodig hebben, vanwege het gevaar van potentieel letale melkzuuracidose. Thiazolidinedionen worden niet aanbevolen bij mensen met hartfalen klasse III of IV omdat deze stoffen het intravasculair volume verhogen, waardoor een verslechtering van de hartfunctie kan optreden (vergelijk MFM 2003;41:78). Nu gaat hartfalen vaak gepaard met diabetes mellitus en omgekeerd.