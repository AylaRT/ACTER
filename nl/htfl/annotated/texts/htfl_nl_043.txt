Relatie tussen NSAID-gebruik en hartfalen bij ouderen 
De gunstige en schadelijke effecten van de non-steroidal anti-inflammatory drugs (NSAID's) zijn direct een gevolg van de remming van de prostaglandinesynthese. Hoewel prostaglandinen de bloedvaten kunnen verwijden en vernauwen, overheerst de constrictoire werking waardoor de perifere weerstand toeneemt en de nierdoorstroming bij daarvoor gevoelige mensen wordt verminderd. Bij sommige patiënten met een verminderde linker ventrikelfunctie kunnen deze mechanismen leiden tot hartfalen (HF). Verschillende onderzoeken hebben de gevolgen van deze hemodynamische bijwerkingen van de NSAID's bij personen met preëxistent hartfalen aangetoond. Er is echter weinig onderzoek verricht naar het risico op manifest hartfalen bij gebruikers van NSAID's.