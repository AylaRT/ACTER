Digoxine bij chronisch hartfalen en sinusritme: komt het einde van de controverse dichterbij ? 
– Sinds jaar en dag staat ter discussie of digoxine toegepast kanmoet worden bij chronisch hartfalen met sinusritme.

– Hernieuwde interesse voor digoxine ontstond toen bleek, dat het middel zowel een vagotoon als een sympatholytisch effect had bij patiënten met hartfalen.

– Uit een recente klinische trial bleek dat digoxine weliswaar geen effect had op de mortaliteit onder patiënten met hartfalen, maar wel leidde tot een reductie van het aantal ziekenhuisopnamen, vooral wegens hartfalen (wijzend op een vermindering van de morbiditeit en op remming van de ziekteprogressie).

– Veel patiënten met hartfalen blijven symptomen houden ondanks behandeling met diuretica en angiotensine-'converting'-enzym (ACE)-remmers. Aangezien er weinig alternatieven voorhanden zijn, zullen veel artsen de komende jaren digoxine blijven gebruiken bij deze patiënten, hetgeen in het licht van het recente onderzoek terecht lijkt.