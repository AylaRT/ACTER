Amlodipine bij ernstig hartfalen 
Kortdurende behandeling met verapamil, nifedipine en diltiazem gaf klinische verslechtering bij patiënten met hartfalen. Langdurige therapie met deze middelen verhoogde het risico op verslechtering van het hartfalen, op hartinfarct en op overlijden. Het gebruik van calciumantagonisten wordt inmiddels ontraden bij patiënten met hartfalen, zelfs als deze middelen worden overwogen voor tevens aanwezige hypertensie of angina pectoris.