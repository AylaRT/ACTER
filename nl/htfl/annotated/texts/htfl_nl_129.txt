Is behandeling van een stabiele coronaire ziekte met een ACE-remmer zinvol? 
Het is bekend dat patiënten met een verhoogd cardiovasculair risico baat kunnen hebben bij de behandeling met remmers van het angiotensineconverterend enzym (ACE-remmers), naast behandeling met plaatjesremmers, β-blokkers en cholesterolverlagers. Om te onderzoeken of dit ook het geval is voor patiënten met een stabiele coronaire ziekte is het EUROPA-onderzoek (EURopean trial On reduction of cardiac events with Perindopril in stable coronary Artery disease) opgezet: patiënten die behandeld werden met acetylsalicylzuur, een statine en een β-blokker kregen daarnaast de ACE-remmer perindopril (8 mg per dag) of placebo. Patiënten met klinisch hartfalen werden uitgesloten.