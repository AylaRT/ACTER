ACE-remmers bij stabiele coronaire hartziekte met normale linkerventrikelfunctie 
ACE-remmers zijn effectief in het verminderen van mortaliteit en morbiditeit bij patiënten met chronisch hartfalen én linkerventrikeldysfunctie, een acuut myocardinfarct of een hoog risico op diabetes mellitus. In het PEACE-onderzoek (Prevention of Events with Angiotensin Converting Enzyme Inhibition) is nagegaan of trandolapril een vergelijkbaar effect heeft bij patiënten met stabiele coronaire hartziekte met normale of licht verminderde linkerventrikelfunctie. De patiënten hadden in het verleden een hartinfarct doorgemaakt of een bypassoperatie ondergaan of hadden een afsluiting van meer dan 50% van een van de coronaire vaten. De patiënten werden intensief behandeld en meer dan 70% gebruikte een statine.