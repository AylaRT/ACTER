Goed klinisch onderzoek bij kinderen: volhouden! 
Hartfalen is de belangrijkste oorzaak van harttransplantatie bij kinderen en adolescenten. Er is geen gerandomiseerd onderzoek gedaan naar de farmacotherapie bij kinderen met hartfalen. Alle richtlijnen zijn geëxtrapoleerd van data bij volwassenen. Dit artikel beschrijft een prospectief onderzoek naar het effect van carvedilol, een β-blokker, bij kinderen met symptomatische systemische ventriculaire systolische disfunctie (naast ACE-remmers, digoxine en diuretica). Hiervoor is een gerandomiseerd klinisch onderzoek opgezet in 26 centra in de Verenigde Staten bij patiënten tot 18 jaar met chronisch hartfalen (een van de criteria was een ejectiefractie < 40%). Alleen stabiele patiënten werden in het onderzoek opgenomen.