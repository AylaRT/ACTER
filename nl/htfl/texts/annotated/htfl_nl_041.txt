Bevorderen van therapietrouw bij hartfalen door de apotheker 
Circa 50% van de patiënten met een chronische aandoening gebruikt hun medicatie niet volgens voorschrift. Bij patiënten met hartfalen kan dit leiden tot (onnodige) exacerbaties. Murray et al. onderzochten in een gerandomiseerd, gecontroleerd onderzoek het effect van een negen maanden durende interventie door een apotheker (Indianapolis,VS) op de therapietrouw bij patiënten met hartfalen en een laag inkomen. Patiënten met stabiel hartfalen van 50 jaar of ouder met minimaal een geneesmiddel voor hartfalen werden geïncludeerd. De medicatie werd afgehaald bij een apotheek,waarvan een apotheker alleen patiënten in de interventiegroep (n = 122) begeleidde en de andere apotheker(s) normale farmaceutische zorg leverde(n) aan patiënten in de controlegroep (n = 192). Vanwege hun lage inkomen kregen patiënten gratis medicatie (hierdoor hadden geneesmiddelkosten geen invloed op therapietrouw).