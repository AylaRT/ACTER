Een dosisresponsrelatie voor digoxine bij hartfalen 
Ondanks de opkomst van nieuwe geneesmiddelen voor de behandeling van decompensatio cordis blijft digoxine een belangrijk therapeuticum in de behandeling van hartfalen als gevolg van een verminderd slagvolume. Hoewel digoxine al ruim 200 jaar in gebruik is, is de optimale dosering bij decompensatio cordis, waarbij er sprake is van een normaal sinusritme, niet bekend. Omdat digoxine hemodynamische en neurohumorale effecten heeft, is het van belang onderzoek te doen naar de dosisafhankelijke effecten op de ventrikelfunctie en de neurohormonen. Een subgroep van de patiÃ«nten die deelnamen aan RADIANCE (Randomized Assessment of Digoxin on Inhibitors of the Angiotensin Converting Enzyme), werd hiertoe als onderzoeksgroep gekozen.