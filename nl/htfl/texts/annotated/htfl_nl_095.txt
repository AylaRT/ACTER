Het bepalen van digoxine-spiegels: zekerheid of zelfbedrog? 
Voor digoxine bestaan twee indicaties: atriumfibrilleren en decompensatio cordis. Deze laatste indicatie is omstreden. Hoe bepaalt men de optimale therapeutische dosis? Bij boezemfibrilleren met snelle ventrikelrespons is de polsfrequentie een gemakkelijk te meten farmacodynamische indicator. Ook kan de plasmaspiegel worden gemeten. Afgezien van de vraag hoeveel de ideale concentratie digoxine is (zie hiervoor het referaat 'De optimale plasmaconcentratie van digoxine bij hartfalen') kan de vraag worden gesteld, wát er eigenlijk wordt gemeten. Vooral oudere patiënten (ouder dan zeventig jaar) zijn gevoelig voor digoxine-overdosering (-intoxicatie), zelfs bij digoxinespiegels die binnen de 'aanbevolen therapeutische breedte' liggen.