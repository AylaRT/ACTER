Diureticatoediening bij oedemateuze patiënten met hartfalen: intraveneus of oraal?
Aangenomen wordt dat bij gedecompenseerd hartfalen orale toediening van diuretica minder effectief is dan intraveneuze. Dit zou onder andere komen, doordat oedeem van de darmwand een vertraagde absorptie veroorzaakt, waardoor de piekconcentratie lager is. Bovendien zou de werkzaamheid van diuretica beïnvloed worden door individuele verschillen in absorptie. Er is echter weinig onderzoek hiernaar gedaan. Orale toediening is veel goedkoper dan intraveneuze.

Daarom deden Gottlieb et al. onderzoek naar de farmacokinetiek van de lisdiuretica furosemide en torasemide vóór en na ontwatering bij oedemateuze patiënten met hartfalen.1 Aan het onderzoek deden 44 patiënten mee met hartfalen klasse III of IV (volgens de New York Heart Association). Zij hadden een ejectiefractie van < 40 en zichtbaar oedeem (geschat ? 6,8 kg voor patiënten ? 152 cm en ? 4,5 kg voor patiënten < 152 cm). Patiënten met hartfalen ten gevolge van een hemodynamisch significante hartklepstenose, met longoedeem, met gebruik van niet-steroïde anti-inflammatoire geneesmiddelen (NSAID's) (uitzondering acetylsalicylzuur ? 325 mg/dag) of met een serumcreatinineconcentratie ? 2,5 mg/dl werden uitgesloten. Bij opname werd het gebruik van de diuretica gestaakt; de andere medicatie werd constant gehouden. Na 1 nacht vasten werden lichaamsgewicht en vitale tekenen genoteerd. Hierna werd dubbelblind en gerandomiseerd oraal furosemide of torasemide toegediend. De dosis werd bepaald door de dienstdoende arts aan de hand van vorige ervaringen met de betreffende patiënt en varieerde voor furosemide van 20-400 mg (gemiddeld 127 (SD: 104) mg) en voor torasemide van 10-160 mg (gemiddeld 65 (SD: 40) mg). Na 24 uur volgde ontslag en kreeg de patiënt de medicatie mee naar huis. Eens per week werden zij gecontroleerd, tot het lichaamsgewicht voldoende was afgenomen en het perifeer oedeem verdwenen was. Daarna werd de beschreven procedure herhaald.

Van de 44 patiënten stopten er 6 voordat euvolemie was bereikt; één voldeed niet aan het protocol. Er kregen 19 patiënten torasemide en 18 furosemide. De piekconcentratie na ontwatering was 25 hoger en de tijd nodig om deze concentratie te bereiken korter. Deze waarden waren voor furosemide statistisch niet significant door grote verschillen tussen de patiënten. Wat betreft het gebied onder de plasmaconcentratie-tijdcurve (AUC), de eliminatie en de renale klaring waren er geen verschillen vóór of na ontwatering. Bij 1 patiënt behandeld met torasemide en bij 2 patiënten behandeld met furosemide bestond er één verandering in de AUC van meer dan 30. Gewichtsverlies en -patroon, eliminatie en renale klaring van torasemide en furosemide waren vergelijkbaar.

Diuretica bij oedemateuze patiënten met hartfalen blijken na orale toediening dus goed geabsorbeerd te worden. De maximale plasmaconcentratie was na ontwatering weliswaar licht toegenomen, maar vormde bij 25 van de 37 patiënten niet meer dan 130 van de uitgangswaarde. Eerdere onderzoeken hebben aangetoond dat een verandering van 30 van de piekconcentratie weinig effect heeft op de diurese. De veronderstelling dat oedemateuze patiënten met hartfalen diuretica intraveneus nodig hebben om een goede diurese te krijgen moet dus worden herzien.