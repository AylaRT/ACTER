Sublinguale toediening van furosemide: nieuwe toepassing van een oud geneesmiddel 
Furosemide is een snelwerkend lisdiureticum dat gebruikt wordt bij oedeem ten gevolge van nier- en leverziekten maar vooral bij hartfalen. Furosemide werkt sterk diuretisch, sterk natriuretisch, matig kali- uretisch, calciuretisch en licht hypertensief. Bij patiÃ«nten met gedecompenseerd hartfalen wordt furosemide vaak oraal of intraveneus toegediend. Orale toediening kan in zulke gevallen tot vertraagde absorptie leiden waardoor de gewenste farmacodynamische effecten mogelijk te laat optreden. Een sublinguale toedieningsvorm zou in deze gevallen een goed alternatief kunnen zijn. Daarom werd in een cross-over onderzoek bij 11 gezonde mannen de farmacokinetiek en farmacodynamiek onderzocht van 20 mg furosemide na intraveneuze, orale en sublinguale toediening.