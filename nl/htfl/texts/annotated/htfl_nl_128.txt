Langer leven met elke dag een placebopil 
Patiënten met hartfalen die placebopillen trouw innemen, gaan minder snel dood dan patiënten die echte pillen niet trouw innemen. Dit is kort door de bocht de conclusie van het onderzoek van Granger et al. Zij gebruikten gegevens van 7599 deelnemers aan een RCT waarin zij het effect van candesartan versus een placebo onderzochten. In plaats van de interventie- met de placebogroep te vergelijken, onderzochten ze deze keer het effect van therapietrouw. Ze volgden de deelnemers zo'n 38 maanden, waarbij zij elke 4 maanden keken of de deelnemers hun pillen trouw geslikt hadden. Hiervoor registreerden ze het aantal voorgeschreven pillen. Bij twijfel telden ze de pillen. Deelnemers waren therapietrouw wanneer zij in meer dan 80% van de metingen de voorgeschreven doses ingenomen hadden.