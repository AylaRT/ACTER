Telemonitoring bij hartfalen 
Chronisch hartfalen komt steeds vaker voor. Om de kwaliteit van zorg op peil te houden en om praktische redenen zouden moderne communi- catiemethoden ingezet kunnen worden.Voorbeelden hiervan zijn gestructureerde telefonische onder- steuning met voorlichting en uitwisseling van zelf gemeten gegevens, en telemonitoring waarbij non- invasieve gegevens zoals gewicht, ECG, bloeddruk en zuurstofsaturatie automatisch worden doorgegeven.
Wat zijn de effecten van telemoni- toring en gestructureerde telefonische ondersteuning (GSO) op de sterfte, ziekenhuisopnames, kwaliteit van leven, kosten en acceptatie door patiënten met chronisch hartfalen?
De algehele sterfte daalde door telemonitoring (RR 0,66, 95%-BI 0,45-0,81). Bij GSO gebeurde dit ook, maar dit was niet statistisch significant (RR 0,88, 95%-BI 0,76-1,01). Beide interventies zorgden voor een daling van het aantal ziekenhuisopnames door chronisch hartfalen (tele- monitoring RR 0,79, 95%-BI 0,67-0,94; GSO RR 0,77, 95%-BI 0,68-0,87). Meerdere onderzoeken rapporteerden ook verbetering van kwaliteit van leven, minder zorgkosten en goede acceptatie van patiënten.
Onderzoeken waarbij ook huisbezoe- ken plaatsvonden, werden niet meegenomen in de review. De coördinatie van de telemonitoring/telefo- nische ondersteuning lag meestal niet bij de huisarts of praktijkondersteuner. Patiënten uit de eerstelijns- zorg werden met name gebruikt als controlegroep. Hoewel er veelbelovende effecten zijn gevonden van beide interventies, is daardoor de waarde voor prak- tijkondersteuners en de eerstelijnsgezondheidszorg in Nederland nog onvoldoende duidelijk.
