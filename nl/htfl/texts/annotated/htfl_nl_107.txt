Opnieuw thiazidediuretica 
Diuretica in lage dosis blijven meer dan ooit de eerste keuze als antihypertensiva. Dat blijkt uit een netwerk meta-analyse van de jama,1 die de resultaten van het allhat-onderzoek nog eens onderstreept. Thiazidediuretica zijn minstens even goed op harde klinische eindpunten (dood, infarct, hartfalen, cva) als alle andere antihypertensiva. Ze blijken beter te beschermen tegen hartfalen dan calciumantagonisten en zelfs ace-remmers. In een recente literatuurreview in de Archives of Internal Medicine komen onderzoekers tot dezelfde conclusies met betrekking tot de bescherming voor het krijgen van een cva.2 Thiazidediuretica blijken drie keer effectiever te zijn dan een bètablokker. Bovendien is dit effect het grootst bij de monotherapie (alleen een diureticum) in vergelijking met de combinatietherapie (een diureticum en een bètablokker).