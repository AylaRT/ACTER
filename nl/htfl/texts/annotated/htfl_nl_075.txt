Moet bij een hartstilstand eerst hartmassae of eerste defibrillatie toegepast worden? 
e overlevingskansen na het optreden van een ventrikelfibrillatie dalen duidelijk naarmate defibrillatie wordt uitgesteld, des te meer als de patiënt niet gereanimeerd wordt.
Wanneer basisreanimatie uitgesteld werd, raden de huidige reanimatierichtlijnen (European Resuscitation Council, 2005) aan dat professionele hulpverleners die manueel defibrilleren eerst gedurende 2 minuten zouden reanimeren, alvorens voor de eerste maal te defibrilleren.
In dit artikel worden de literatuurgegevens geanalyseerd die aan de basis liggen van deze richtlijn.
Uit deze analyse wordt afgeleid dat de studiegroepen met een betere overleving beduidend meer compressies ondergingen dan hun respectievelijke controlegroepen.
Meer bepaald leverde de literatuur er nog geen bewijs voor dat het uitstellen van de eerste defibrillatie op zich de overleving verbetert.
Ook wordt de rationale om defibrillatie 2 minuten uit te stellen na het opstarten van cardiopulmonale resuscitatie besproken voor de verschillende niveaus van hulpverlening in België. Meer bepaald is het, op basis van de huidige literatuurgegevens, voor de hulpverleners-ambulanciers nog altijd verdedigbaar dat ze, na het vaststellen van een hartstilstand, de automatische externe defibrillator onmiddellijk aanzetten en de gesproken instructies opvolgen, ook al waren ze zelf geen getuige van de collaps, op voorwaarde dat iemand van hen onmiddellijk begint te reanimeren.