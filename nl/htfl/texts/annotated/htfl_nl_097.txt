Vitamine-E-suppletie bij cardiovasculaire aandoeningen en kanker? 
Antioxidantia, waaronder vitamine E, worden verondersteld een positieve invloed te hebben op atherosclerotische aandoeningen en kanker. In de gerandomiseerde placebo-gecontroleerde HOPE- en HOPE-TOO-onderzoeken (resp. Heart Outcomes Prevention Evaluation, gemiddeld vier en een half jaar met meer dan 9500 patiënten, en HOPE-The Ongoing Outcomes, gemiddeld zeven jaar met 4000 patiënten) is het effect van vitamine E (400 IU per dag) onderzocht bij patiënten ouderdan 55jaar met een vasculaire aandoening of diabetes mellitus zonder hartfalen en ten minste een andere cardiovasculaire risicofactor. Zowel in het HOPE- als het HOPETOO-onderzoek had vitamine E geen effect op de primaire eindpunten kankerincidentie, overlijden door kanker en cardiovasculaire incidenten (myocardinfarct, CVA en cardiovasculair overlijden).