Afwijkende spirometrie bij hartfalen
Bij ouderen die klagen over kortademigheid bij inspanning is het onderscheid tussen COPD en hartfalen soms lastig. Deze aandoeningen komen vaak tegelijkertijd voor en bij lichamelijk onderzoek kan differentiëren moeilijk zijn. Als spirometrie een obstructief beeld laat zien, zou men voorbarig kunnen besluiten dat de patiënt COPD heeft en hier beleid en behandeling op richten. Obstructieve longfunctieafwijkingen komen, naast restrictieve, echter ook bij hartfalen zeer frequent voor, vooral bij acuut en ernstig chronisch hartfalen.