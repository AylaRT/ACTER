Ventricular assist devices 
Om de transplantatie-wachtlijst van terminaal hartfalen patiënten te overbruggen wordt momenteel meer en meer gebruik gemaakt van ventricular assist devices, kortweg VAD genoemd. Aangezien er nog altijd een tekort aan donoren is en sommige patiënten heel erg verzwakt zijn door hartfalen, kan een hartpomp een geschikte oplossing zijn. Deze houdt de patiënt in leven in afwachting van zijn transplantatie. Zodra hij voldoende hersteld is van de implantatie, wordt met een intensief revalidatieprogramma gestart om spieren te kweken.
Het gebruik van implanteerbare hartpompen als overbrugging naar een transplantatie is niet nieuw, maar had tot nog toe te veel nadelen om echt door te breken. De nieuwe hartpomp (oa Left Ventricular Assist Device) heeft onder meer als pluspunt dat hij zo klein is dat hij volledig in de borstholte past en ook voor kleinere patiënten geschikt is. Specifiek aan deze hartpomp is dat hij het bloed niet in slagen maar constant rondstuurt (axial flow pump), waardoor er bij de patiënt geen polsslag voelbaar is. Het paracorporeel systeem (Bi Ventricular Assist Device) ondersteunt zowel het linker-, als het rechterventrikel bij terminaal hartfalen. Wanneer de patiënt voldoende hersteld is, wordt hij geenszins beperkt in zijn mobiliteit doordat beide toestellen (zowel LVAD als BiVAD) beschikken over (draagbare) batterijen.

Door deze hoogtechnologische ingrepen verblijven patiënten langdurig op Intensieve Zorgen en dient er de nodige aandacht geschonken te worden aan de complexe wondzorg ervan. Verbandwissels dienen onder steriele omstandigheden te gebeuren ! Door het strikte verbod van het gebruik van alcohol (oplossen van de siliconenlijm van VAD-tubes!) wordt er gebruik gemaakt van chloorhexidine in H2O ter ontsmetting van het wondbed. Om de huid droog te houden (en te looien) wordt een in vergetelheid geraakt produkt terug opgerakeld : Eosine 2%! Door de kleurstof die Eosine 2% bevat, verandert het uitzicht van de wonde zodat eventueel onderliggende aandoeningen tijden dienen herkend te worden.