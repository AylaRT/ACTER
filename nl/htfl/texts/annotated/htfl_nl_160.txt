Enalapril in standaarddosis en in hoge dosis bij behandeling van hartfalen
Angiotensine converting enzyme (ACE)-remmers geven bij patiënten met congestief hartfalen een goed resultaat, zowel hemodynamisch als symptomatisch. Uit een meta-analyse van de 34 tot dusver uitgevoerde trials waarin een vergelijking met placebo wordt gemaakt, blijkt dat ACE-remmers de mortaliteit en de duur van ziekenhuisopname significant verminderen. De gemiddeld gebruikte dosis van enalapril bleek 15 tot 18,4 mg per dag. Uit kleinschalige onderzoeken bleek dat ACE-remmers in een hoge dosis een aanzienlijke verbetering op hemodynamisch en klinisch gebied teweegbrengen. In het hier beschreven onderzoek uit Athene werden hoge doses enalapril vergeleken met standaarddoses wat betreft de werkzaamheid in verband met mortaliteit, morbiditeit en klinische status van patiënten met congestief hartfalen.