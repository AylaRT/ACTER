Opioïden voor palliatie van dyspnoe bij terminale ziekte Cochrane-review terminale zorg ziekte 
Dyspnoe is een vaak voorkomende klacht bij ernstige progressieve en terminale aandoeningen zoals (long) kanker, COPD, hartfalen en ALS. Allereerst moet de onderliggende aandoening worden behandeld, maar vaak is dat niet voldoende. De diverse mogelijkheden voor symptomatische behandeling van dyspnoe zijn nooit systematisch geë-valueerd. Hoewel het onderliggende mechanisme nog niet geheel duidelijk is en er slechts enkele trials van voldoende omvang bekend zijn, worden opioïden vaak gebruikt om dyspnoe te behandelen. Opioïden worden op veel verschillende manieren toegediend; zo was het in de Britse palliatieve praktijk tot enige jaren geleden gebruikelijk om morfine te vernevelen. In Nederland worden opioïden meestal systemisch toegepast.