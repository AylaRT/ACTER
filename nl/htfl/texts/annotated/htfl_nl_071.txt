De behandeling van atriumfibrilleren: een overzicht 
Atriumfibrilleren is de meest voorkomende langer durende hartritmestoornis en gaat gepaard met aanzienlijke mortaliteit en morbiditeit als gevolg van herseninfarcten, trombo-embolie, hartfalen en verminderde kwaliteit van leven. De prevalentie van atriumfibrilleren neemt toe doordat de bevolking in de ontwikkelde landen ouder wordt en de behandelmogelijkheden van het myocardinfarct en van hartfalen zijn verbeterd.